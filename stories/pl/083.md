# Bez pracy nie ma jedzenia

Hyakujo, chiński mistrz zen, zwykł pracować razem ze swoimi uczniami, nawet będąc w wieku osiemdziesięciu lat. Przycinał ogrody, sprzątał teren i pielęgnował drzewa.

Uczniom było przykro, kiedy widzieli swojego mistrza ciężko pracującego. Wiedzieli jednak, że nie posłucha ich rad zaprzestania pracy. Schowali więc jego narzędzia.
Tego dnia mistrz nie jadł. Następnego dnia również nie jadł, tak jak i następnego.

– Może jest zły, że schowaliśmy mu narzędzia – domyślali się uczniowie. – Lepiej odłóżmy je na miejsce.

W dniu, w którym to zrobili, nauczyciel pracował i jadł tak, jak przedtem. Wieczorem pouczył ich:

– Bez pracy, nie ma jedzenia.

