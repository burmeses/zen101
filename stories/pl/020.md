# Rada matki

Jiun, mistrz Shingon, był dobrze znanym uczonym sanskryckim w epoce Tokugawa . W młodości zwykł dawać wykłady swoim kolegom studentom.

Usłyszała o tym jego matka, dlatego napisała doń list:

„Synu, nie sądzę, żebyś studiował nauki Buddy po to tylko, by być dla innych chodzącym słownikiem pojęć. Definicjom i komentarzom, podobnie jak chwale i honorowi, nie ma końca. Wolałabym jednak, żebyś skończył z tymi wykładami. Zamieszkaj w jakiejś małej świątyni daleko w górach. Poświęć swój czas na medytację i tą drogą osiągnij prawdziwe urzeczywistnienie”

