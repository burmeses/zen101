# Ręka Mokusena

Mokusen Hiki mieszkał w świątyni w prowincji Tamba. Jeden z jego zwolenników skarżył się na skąpstwo żony.

Mokusen odwiedził szanowną małżonkę i przystawił jej do twarzy zaciśnięte pięści.

– Co masz na myśli? – zapytała zaskoczona kobieta.

– Przypuśćmy, że moja pięść zawsze taka była. Jak byś ją nazwała?

– Zdeformowaną – odpowiedziała kobieta.

Wówczas mistrz otworzył dłoń na płasko.

– Załóżmy, że zawsze byłaby taka. Co wtedy?

– Inny rodzaj deformacji – powiedziała żona.

– Skoro to rozumiesz jesteś dobrą żoną – Mokusen zakończył rozmowę i wyszedł.

Po jego wizycie, żona pomagała swojemu mężowi wydawać pieniądze na równi z ich oszczędzaniem.

