# Zen w każdej minucie

Adepci zen pozostają ze swoimi mistrzami co najmniej przez dziesięć lat, zanim ośmielą się uczyć innych. Nan-in został odwiedzony przez Tenno, który zakończywszy okres uczniowski, został nauczycielem. Dzień był deszczowy, więc Tenno założył drewniane chodaki i wziął parasol.

Po powitaniu Nan-in zauważył:

– Przypuszczam, że zostawiłeś swoje chodaki w przedpokoju. Chciałbym wiedzieć, czy twój parasol znajduje się po prawej czy po lewej stronie chodaków.

Zakłopotany Tenno, nie potrafił udzielić natychmiastowej odpowiedzi. Zrozumiał, że nie praktykował swojego zen w każdej minucie życia. Został uczniem Nan-ina i studiował jeszcze sześć lat, by to osiągnąć.

