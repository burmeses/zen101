# Dzieci cesarza

Yamaoka Tesshu był nauczycielem cesarza. Był również mistrzem szermierki i dogłębnie przestudiował zen.

Swój dom uczynił schronieniem włóczęgów. Posiadał tylko jedno ubranie, ponieważ jego goście ciągle wpędzali go w ubóstwo. Cesarz, dostrzegając jak znoszone są szaty Yamaoki, dał mu trochę pieniędzy, by ten kupił sobie nowe odzienie. Następnym razem Yamaoka pojawił się w tej samej starej szacie.

– Gdzie masz nowe ubranie, Yamaoka? – zapytał cesarz.

– Dostarczyłem je dzieciom Waszej Cesarskiej Mości – wyjaśnił Yamaoka.

