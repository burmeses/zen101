# Żołnierze ludzkości

Pewnego razu dywizja armii japońskiej prowadziła symulowaną bitwę. Niektórzy oficerowie uznali za konieczne usytuowanie punktu dowodzenia w świątyni Gasana.

– Niech żołnierze otrzymają takie same proste potrawy jak my – rzekł mistrz do swojego kucharza.

Rozzłościło to wojskowych, ponieważ byli przyzwyczajeni do innego traktowania. Jeden z nich podszedł do Gasana.

– Za kogo ty nas uważasz? – zapytał. – Jesteśmy żołnierzami poświęcającymi życie dla kraju. Dlaczego nie traktujesz nas odpowiednio?

– Za kogo ty nas uważasz? – zapytał surowo Gasan. – Jesteśmy żołnierzami ludzkości poświęcającymi swoje życie w imię ocalenia wszystkich czujących istot.

