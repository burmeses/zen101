# Kropla wody

Mistrz zen zwany Gisan poprosił młodego studenta o przyniesienie wiadra wody do schłodzenia kąpieli.

Uczeń przyniósł wodę i – po schłodzeniu kąpieli – wylał resztę wody, która została na dnie wiadra na ziemię.

– Ty głupcze! – skarcił go mistrz. – Dlaczego nie podlałeś roślin tą resztką wody? Jakim prawem marnujesz choćby kroplę wody w tej świątyni?

Uczeń natychmiast urzeczywistnił zen. Zmienił swoje imię na Tekisui, co znaczy „kropla wody”.

