# Trzy rodzaje uczniów

Mistrz zen zwany Gettan żył w drugiej połowie ery Tokugawa.

– Istnieją trzy rodzaje uczniów – zwykł mawiać – ci, którzy niosą zen do innych oraz ci, którzy utrzymują świątynie i kapliczki, poza tym są jeszcze pojemniki na ryż i wieszaki na ubrania.

Gasan wyraził tę samą ideę. Kiedy studiował pod okiem Tekisui, jego nauczyciel był bardzo surowy. Czasami nawet go bił. Inni uczniowie nie mogli znieść takiego sposobu nauczania i odchodzili. Gasan pozostał.

– Słaby uczeń – mówił – korzysta z wpływu nauczyciela. Uczciwy uczeń podziwia dobroć nauczyciela. Dobry uczeń umacnia się dzięki dyscyplinie wprowadzonej przez nauczyciela.

