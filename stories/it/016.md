# Quasi un Buddha

Uno studente universitario, che era andato a trovare Gasan, gli domandò: "Hai mai letto la Bibbia cristiana?".

"No, leggimela tu" disse Gasan.

Lo studente aprì la Bibbia e lesse da san Matteo: ""E perché ti preoccupi delle vesti? Guarda come crescono i gigli del campo: essi non lavorano e non tessono, eppure io ti dico che nemmeno Salomone in tutta la sua gloria era abbigliato come uno di loro... Perciò non darti pensiero del domani, perché sarà il domani a pensare alle cose..."".

Gasan osservò: "Chiunque abbia detto queste parole, a me sembra un uomo illuminato".

Lo studente continuò a leggere: ""Chiedi e ti sarà dato, cerca e troverai, bussa e ti sarà aperto. Perché colui che chiede riceve, e colui che cerca trova, e a colui che bussa verrà aperto"".

Gasan commentò: "Questo è molto bello. Chiunque l'abbia detto, è quasi un Buddha".
