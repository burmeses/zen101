# Moje serce płonie jak ogień

Soyen Shaku, pierwszy mistrz zen, który przyjechał do Ameryki, powiedział:

– Moje serce płonie jak ogień, ale oczy są zimne niczym popiół.

To właśnie on opracował poniższe reguły i praktykował je każdego dnia swojego życia.

Rano, zanim się ubierzesz, rozpalaj kadzidło i medytuj;

Udawaj się na spoczynek o stałej godzinie. Posiłki spożywaj w równych odstępach czasu. Jedz z umiarem i nigdy nie zaspokajaj głodu w pełni;

Zachowuj się tak samo zarówno, gdy jesteś sam, jak i kiedy przyjmujesz gości;

Uważaj na swoje słowa, a wszystko co mówisz realizuj w praktyce;

Nie przepuszczaj nadarzającej się okazji, jednakże zawsze pomyśl dwa razy, zanim cokolwiek zrobisz;

Nie żałuj przeszłości, patrz w przyszłość;

Miej nieustraszone nastawienie bohatera i kochające serce dziecka;

Udając się na spoczynek, śpij tak, jakby to miał być twój ostatni sen. Gdy się budzisz, wstawaj natychmiast. Zostawiaj łóżko tak, jakbyś wyrzucał parę starych butów.

