# Wrota raju

Żołnierz o imieniu Nobushige przyszedł do Hakuina i zapytał:

– Czy naprawdę istnieje raj i piekło?

– Kim jesteś? – odpowiedział pytaniem Hakuin.

– Jestem samurajem – odparł wojownik.

– Ty? Żołnierzem? – wykrzyknął Hakuin. – Jaki władca mógłby chcieć cię za swojego strażnika? Twoja twarz wygląda jak oblicze żebraka.

Nobushige tak się rozzłościł, że sięgnął po miecz, ale Hakuin kontynuował:

– Masz nawet miecz! Twoja broń jest zapewne zbyt tępa, żeby odciąć mi głowę.

Kiedy Nobushige wyciągnął miecz, Hakui stwierdził:

– Tutaj otwierają się bramy piekieł!

Po tych słowach samuraj, zauważywszy opanowanie mistrza, wsunął miecz do pochwy i pokłonił się.

– A teraz otwierają się wrota raju – zakończył Hakuin.

