# Posłuszeństwo

W wykładach mistrza Bankei uczestniczyli nie tylko adepci zen, lecz osoby wszystkich warstw społecznych oraz wyznań. Mistrz nigdy nie recytował sutr i nie pozwalał sobie na przeprowadzanie scholastycznych rozpraw. Zamiast tego, jego słowa płynęły prosto z serca, docierając bezpośrednio do serc słuchaczy.

Ogromna ilość słuchaczy mistrza rozgniewała kapłana sekty nichiren , ponieważ wielu zwolenników owej sekty odeszło, by posłuchać o zen u Bankei’a. Egocentryczny kapłan nichiren przyszedł do świątyni, zdecydowany podjąć dyskusję z mistrzem.

– Hej, nauczycielu zen – zawołał. – Poczekaj chwilę. Każdy człowiek darzący cię szacunkiem będzie posłuszny twemu słowu, lecz ja nie darzę cię szacunkiem.

Potrafisz sprawić, bym i ja był ci posłuszny?

– Podejdź tu do mnie, a udowodnię ci – powiedział Bankei.

Przepełniony dumą, kapłan utorował sobie drogę przez tłum do nauczyciela.

Bankei uśmiechnął się.

– Choć, usiądź po mojej lewej stronie.

Kapłan zgodził się.

– Nie – powiedział Bankei – lepiej będzie nam się rozmawiało, jeśli usiądziesz po mojej prawej stronie. Przejdź tutaj.

Kapłan z godnością przeszedł na prawą stronę.

– Jak widzisz – rzekł Bankei – jesteś wobec mnie całkiem posłuszny i mam wrażenie, że jesteś bardzo uprzejmym człowiekiem. A teraz siadaj i słuchaj.

