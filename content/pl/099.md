# Ocet Tosui

Tosui był mistrzem zen, który porzucił formalizm świątyń, żeby żyć z żebrakami pod mostem. Kiedy był już bardzo stary, przyjaciel pomagał mu zarabiać na życie bez żebractwa. Nauczył starego mistrza, jak zbierać ryż i wytwarzać z niego ocet. Tosui zajmował się tym więc aż do śmierci.

Kiedy Tosui produkował ocet, jeden z żebraków dał mu obrazek Buddy. Tosui powiesił go na ścianie swojego szałasu i umieścił obok niego napis następującej treści:

Panie Buddo Amida: ten mały pokoik jest raczej wąski. Pozwalam ci tu jednak chwilowo zostać. Nie sądzę jednak, żebym prosił cię o odrodzenie w twoim raju.

