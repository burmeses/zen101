# W rękach przeznaczenia

Wspaniały japoński wojownik zwany Nobunaga postanowił zaatakować wroga, choć liczba jego wojsk była dziesięciokrotnie mniejsza. Wiedział, że zwycięży, ale jego żołnierze mieli wątpliwości.

Po drodze na pole bitwy zatrzymał się przy świątyni Shinto i powiedział do swoich ludzi:

– Po wyjściu ze świątyni rzucę monetą. Jeśli wypadnie reszka – zwyciężymy, jeśli orzeł – przegramy. – Przeznaczenie trzyma nas w swych rękach.
Nobunaga wszedł do świątyni i odmówił modlitwę w milczeniu. Potem wyszedł i rzucił monetą. Wypadła reszka. Jego żołnierze byli tak chętni do walki, że z łatwością zwyciężyli.

– Nikt nie może zmienić swojego przeznaczenia – powiedział po bitwie jego adiutant.

– Zaiste, nie może – odparł Nobunaga, pokazując monetę. Była sfałszowana, miała reszkę z obu stron.

