# Nauka milczenia

Uczniowie szkoły Tendai studiowali medytację, zanim jeszcze zen dotarł do Japonii. Czterej z nich, bliscy przyjaciele, obiecali sobie zachować milczenie przez siedem dni.

Pierwszego dnia milczeli wszyscy. Ich medytacja rozpoczęła się pomyślnie, ale kiedy nastała noc i lampy zaczęły przygasać, jeden z uczniów nie wytrzymał:

– Zajmij się tymi lampami – nakazał służącemu.

Drugi uczeń był zaskoczony wypowiedzią pierwszego.

– Mieliśmy nie odzywać się ani słowem – zaznaczył.

– Oboje jesteście głupi. Dlaczego się odezwaliście? – zapytał trzeci.

– Tylko ja jeden się nie odezwałem – stwierdził czwarty uczeń.

