# Ostatnia wola i testament

Ikkyu, słynny nauczyciel zen z epoki Ashikaga , był synem cesarza. Kiedy był bardzo młody, jego matka opuściła pałac i poświęciła się studiom zen w świątyni. Fakt ten również Ikkyu skłonił do rozpoczęcia studiów. Kiedy jego matka zmarła, zostawiła dla niego list następującej treści:

Do Ikkyu.
Swoją pracę w tym życiu już zakończyłam i teraz powracam do Wieczności. Pragnę, byś pilnie studiował i urzeczywistnił naturę Buddy w sobie. Będziesz wiedział, czy jestem w piekle i czy zawsze jestem z tobą, czy też nie.
Jeśli staniesz się człowiekiem, który uświadomi sobie, że Budda wraz ze swoim wyznawcą Bodhidharmą są jego sługami, powinieneś porzucić swoje studia i rozpocząć pracę na rzecz ludzkości. Budda nauczał przez czterdzieści dziewięć lat i przez cały ten czas nie uznał za konieczne wypowiedzenia chociażby jednego słowa.Powinieneś wiedzieć dlaczego. Jeśli jednak nie wiesz, ale chciałbyś wiedzieć, unikaj bezowocnego myślenia.

Twoja Matka,
Nie narodzona, nie będąca martwą,
Pierwszy września.

PS. Głównym celem nauk Buddy było oświecanie innych. Jeśli jesteś uzależniony od którejkolwiek z tych metod, nie jesteś niczym więcej jak kompletnym ignorantem. Napisano osiemdziesiąt tysięcy książek na temat buddyzmu. Gdybyś przeczytał je wszystkie i nadal nie uchwycił własnej natury, nie zrozumiesz nawet tego listu. Oto moja ostatnia wola i testament.

