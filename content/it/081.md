# Addormentati e basta

Gasan era seduto al capezzale di Tekisui tre giorni prima che il maestro morisse. Tekisui lo aveva già prescelto come proprio successore.

Qualche tempo prima un tempio era bruciato e Gasan stava facendo ricostruire l'edificio. Tekisui gli domandò: "Che cosa farete quando il tempio sarà ricostruito?".

"Quando ti sarai rimesso vogliamo che tu venga lì a fare un discorso" disse Gasan. "E se non vivrò sino allora?".

"Faremo venire qualcun altro" rispose Gasan.

"E se non troverete nessuno?" continuò Tekisui.

Gasan rispose spazientito: "Non fare domande così stupide. Addormentati e basta". 82. Niente esiste.

Quando era un giovane studente di Zen, Yamaoka Tesshu andava sempre a trovare tutti i maestri. Andò a far visita a Dokuon di Shokoku.

Volendo mostrare la sua preparazione, disse: "La mente, Buddha e gli esseri senzienti, in fondo, non esistono. La vera natura dei fenomeni è il vuoto. Non c'è nessuna realizzazione, nessuna illusione, nessun saggio, nessuna mediocrità. Non c'è nessuno che dia e niente che si riceva".

Dokuon, che stava fumando in silenzio, non fece commenti. Tutt'a un tratto colpì Yamaoka con la sua pipa di bambù. Questo fece arrabbiare moltissimo il giovane.

"Se niente esiste," domandò Dokuon "da dove viene questa tua collera?".