# I figli di Sua Maestà

Yamaoka Tesshu era uno dei precettori dell'imperatore. Era anche maestro di scherma e un profondo studioso dello Zen.

La sua casa era il rifugio dei vagabondi. E lui aveva un solo vestito, perché quelli lo facevano restare sempre povero.

L'imperatore, notando com'era consunto l'abito di Yamaoka, gli diede un po' di denaro per comprarsene degli altri. Ma la volta successiva Yamaoka comparve col solito vestito vecchio.

"Che ne hai fatto degli abiti nuovi, Yamaoka?" domandò l'imperatore

"Ho rivestito i figli di Vostra Maestà" spiegò Yamaoka.
