# Collera

Uno studente di Zen andò da Bankei e gli espose un suo problema: "Maestro, io ho certe collere irrefrenabili. Come posso guarirne?".

"Hai qualcosa di molto strano davvero" disse Bankei. "Fammi dunque vedere di che si tratta". "Be', così su due piedi non posso fartelo vedere" rispose l'altro.

"Quando potrai farmelo vedere?" domandò Bankei.

"Salta fuori quando meno me lo aspetto" rispose lo studente.

"Allora," concluse Bankei "non dev'essere la tua vera natura. Se lo fosse, potresti mostrarmelo in

qualunque momento. Quando sei nato non l'avevi, e non te l'hanno dato i tuoi genitori. Pensaci un po' sopra".