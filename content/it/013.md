# Un Buddha

A Tokyo, nell'era Meiji, vivevano due illustri insegnanti molto diversi tra loro. L'uno Unsho, istruttore a Shingon, osservava scrupolosamente i precetti di Buddha. Non beveva mai alcolici, e non mangiava mai dopo le undici del mattino. L'altro insegnante, Tanzan, professore di filosofia all'università imperiale, non osservava nessun precetto. Quando aveva voglia di mangiare mangiava, e quando aveva voglia di dormire durante il giorno dormiva.

Un giorno Unsho fece visita a Tanzan e lo trovò che stava bevendo del vino, che un Buddhista non dovrebbe mai nemmeno assaggiare.

"Salve, fratello" lo salutò Tanzan. "Ne vuoi un bicchiere?".

"Io non bevo mai!" esclamò Unsho solennemente.

"Chi non beve non è neanche umano" disse Tanzan.

"Vorresti dire che sono inumano solo perché non mi concedo bevande alcoliche!" proruppe Unsho incollerito. "Se non sono umano, allora, che cosa sono?".

"Un Buddha" rispose Tanzan.