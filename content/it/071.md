# Imparare a star zitti

Gli allievi della scuola di Tendai solevano studiare meditazione anche prima che lo Zen entrasse in Giappone. Quattro di loro, che erano amici intimi, si ripromisero di osservare sette giorni di silenzio.

Il primo giorno rimasero zitti tutti e quattro. La loro meditazione era cominciata sotto buoni auspici; ma quando scese la notte e le lampade a olio cominciarono a farsi fioche, uno degli allievi non riuscì a tenersi e ordinò a un servo: "Regola quella lampada!".

Il secondo allievo si stupì nel sentire parlare il primo. "Non dovremmo dire neanche una parola" osservò. "Siete due stupidi. Perché avete parlato?" disse il terzo.

"Io sono l'unico che non ha parlato" concluse il quarto.