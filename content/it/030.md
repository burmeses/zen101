# Il biglietto di visita

Keichu, il grande insegnante di Zen dell'era Meiji, era il capo di Kofuku, una cattedrale di Kyoto. Un giorno il governatore di Kyoto andò per la prima volta a fargli visita.

Il suo aiutante presentò il biglietto del governatore, sul quale era scritto: Kitagaki, Governatore di Kyoto. "Io non ho nulla a che fare con questo individuo" disse Keichu al suo aiutante. "Digli che se ne vada". L'aiutante andò a restituire il biglietto con molte scuse. "E' stata colpa mia" disse il governatore, e con una matita cancellò le parole 'Governatore di Kyoto'. "Torna ad annunciarmi al tuo maestro".

"Oh, è Kitagaki?" esclamò il maestro quando lesse il biglietto. "Voglio vedere quest'uomo". 31. Tutto è il migliore.

Camminando per un mercato, Banzan colse un dialogo tra un macellaio e un suo cliente.

"Dammi il miglior pezzo di carne che hai" disse il cliente.

"Nella mia bottega tutto è il migliore" ribatté il macellaio. "Qui non trovi un pezzo di carne che non sia il migliore".

A queste parole Banzan fu illuminato.