<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Il maestro del tè e l&#39;assassino</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Il maestro del tè e l&#8217;assassino</h1>
    <p>Taiko, un guerriero che visse in Giappone prima dell&#8217;era Tokugawa, studiava il Cha-noyu, il rituale del tè, con Sen no Rikyu, un maestro che insegnava quell&#8217;estetica espressione di serenità e di appagamento.</p>
    <p>Per l&#8217;aiutante di Taiko, il guerriero Kato, quell&#8217;entusiasmo del suo superiore per il cerimoniale del tè rappresentava una vera e propria incuria degli affari di stato, e per questo decise di uccidere Sen no Rikyu. Finse di fare una visita amichevole al maestro e fu da lui invitato a bere del tè.</p>
    <p>Il maestro, che era molto esperto nella sua arte, capì subito l&#8217;intenzione del guerriero, così disse a Kato di lasciare la sua spada fuori prima di entrare nella stanza per la cerimonia, spiegandogli che il Cha-no-yu è il vero simbolo della pace.</p>
    <p>Kato non volle saperne. &#8220;Io sono un guerriero&#8221; disse. &#8220;Non lascio mai la mia spada. Cha-no-yu o non Cha- no-yu, io la spada la tengo&#8221;.</p>
    <p>&#8220;E va bene. Tieniti la tua spada e vieni a bere un po&#8217; di tè&#8221; acconsentì Sen no Rikyu. La teiera bolliva sul fuoco di carbonella. Tutt&#8217;a un tratto Sen no Rikyu la rovesciò. Si levò sibilando una nuvola di vapore che riempi la stanza di fumo e di cenere. Il guerriero, spaventato, corse fuori.</p>
    <p>Il maestro di rituale del tè si scusò. &#8220;E&#8217; stata colpa mia. Torna dentro a bere un po&#8217; di tè. La tua spada l&#8217;ho qui io, è tutta coperta di cenere; dopo la pulirò e te la darò&#8221;.</p>
    <p>Stando così le cose, il guerriero capì che non era tanto facile uccidere il maestro del tè, e rinunciò all&#8217;idea. 56. Il vero sentiero.</p>
    <p>Subito prima che Ninakawa morisse, gli fece visita il maestro di Zen Ikkyu. &#8220;Devo farti da guida?&#8221; domandò Ikkyu.</p>
    <p>Ninakawa rispose: &#8220;Sono venuto qui da solo e da solo me ne vado. Che aiuto potresti darmi?&#8221;.</p>
    <p>Ikkyu rispose: &#8220;Se credi veramente che vieni e che vai, questo è il tuo errore. Lascia che ti mostri il sentiero dove non si viene e non si va&#8221;.</p>
    <p>Con queste parole Ikkyu aveva rivelato il sentiero con tanta chiarezza che Ninakawa sorrise e spirò. 57. Le porte del paradiso.</p>
    <p>Un soldato che si chiamava Nobushige andò da Hakuin e gli domandò: &#8220;C&#8217;è davvero un paradiso e un inferno?&#8221;.</p>
    <p>&#8220;Chi sei?&#8221; volle sapere Hakuin.</p>
    <p>&#8220;Sono un samurai&#8221; rispose il guerriero.</p>
    <p>&#8220;Tu un soldato!&#8221; rispose Hakuin. &#8220;Quale governante ti vorrebbe come sua guardia? Hai una faccia da accattone!&#8221;.</p>
    <p>Nobushige montò così in collera che fece per snudare la spada, ma Hakuin continuò: &#8220;Sicché hai una spada! Come niente la tua arma è troppo smussata per tagliarmi la testa&#8221;.</p>
    <p>Mentre Nobushige snudava la spada, Hakuin osservò: &#8220;Qui si aprono le porte dell&#8217;inferno!&#8221;.</p>
    <p>A queste parole il samurai, comprendendo l&#8217;insegnamento del maestro, rimise la spada nel fodero e fece un inchino.</p>
    <p>&#8220;Ora si aprono le porte del paradiso&#8221; disse Hakuin.</p>
    <div class="nav">
        <div class="prev">
            <a href=/zen101/it/054/>prev</a>
        </div>
        <div class="toc">
            <a href="/zen101/it/">toc</a>
        </div>
        <div class="next">
            <a href=/zen101/it/058/>next</a>
        </div>
    </div>
</body>
</html>
