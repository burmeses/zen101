<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>La gita di mezzanotte</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>La gita di mezzanotte</h1>
    <p>Molti allievi studiavano meditazione sotto la guida del maestro di Zen Sengai. Uno di questi tutte le notti si alzava, scavalcava il muro del tempio e andava a divertirsi in città.</p>
    <p>Una notte, nel fare un giro di ispezione nei dormitori, Sengai scoprì l&#8217;assenza dell&#8217;allievo, e trovò anche l&#8217;alto sgabello che egli aveva usato per scalare il muro. Sengai tolse lo sgabello e si appostò ai piedi del muro.</p>
    <p>Quando il nottambulo tornò, non sapendo che Sengai era lo sgabello, mise il piede sul capo del maestro e saltò nel giardino. Non appena scoprì ciò che aveva fatto rimase sgomento. Sengai disse: &#8220;La mattina presto fa molto freddo. Bada di non prenderti un raffreddore&#8221;. L&#8217;allievo non uscì più di notte.</p>
    <div class="nav">
        <div class="prev">
            <a href=/zen101/it/093/>prev</a>
        </div>
        <div class="toc">
            <a href="/zen101/it/">toc</a>
        </div>
        <div class="next">
            <a href=/zen101/it/095/>next</a>
        </div>
    </div>
</body>
</html>
