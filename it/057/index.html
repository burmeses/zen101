<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Le porte del paradiso</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Le porte del paradiso</h1>
    <p>Un soldato che si chiamava Nobushige andò da Hakuin e gli domandò: &#8220;C&#8217;è davvero un paradiso e un inferno?&#8221;.</p>
    <p>&#8220;Chi sei?&#8221; volle sapere Hakuin.</p>
    <p>&#8220;Sono un samurai&#8221; rispose il guerriero.</p>
    <p>&#8220;Tu un soldato!&#8221; rispose Hakuin. &#8220;Quale governante ti vorrebbe come sua guardia? Hai una faccia da accattone!&#8221;.</p>
    <p>Nobushige montò così in collera che fece per snudare la spada, ma Hakuin continuò: &#8220;Sicché hai una spada! Come niente la tua arma è troppo smussata per tagliarmi la testa&#8221;.</p>
    <p>Mentre Nobushige snudava la spada, Hakuin osservò: &#8220;Qui si aprono le porte dell&#8217;inferno!&#8221;.</p>
    <p>A queste parole il samurai, comprendendo l&#8217;insegnamento del maestro, rimise la spada nel fodero e fece un inchino.</p>
    <p>&#8220;Ora si aprono le porte del paradiso&#8221; disse Hakuin.</p>
    <div class="nav">
        <a class="nav-item prev" href=/zen101/it/056/>&#x25C0;</a>
        <a class="nav-item" href="/zen101/it/">&#x25C9;</a>
        <a class="nav-item next" href=/zen101/it/058/>&#x25B6;</a>
    </div>
</body>
</html>
