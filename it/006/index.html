<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Nessuna pietà</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Nessuna pietà</h1>
    <p>In Cina c&#8217;era una vecchia che da oltre venti anni manteneva un monaco. Gli aveva costruito una piccola capanna e gli dava da mangiare mentre lui meditava. Un bel giorno si domandò quali progressi egli avesse fatti in tutto quel tempo.</p>
    <p>Per scoprirlo, si fece aiutare da una ragazza piena di desiderio. &#8220;Va&#8217; da lui e abbraccialo,&#8221; le disse &#8220;e poi domandagli di punto in bianco: &#8220;E adesso?"&#8221;.</p>
    <p>La ragazza andò dal monaco e senza tante storie cominciò ad accarezzarlo, domandandogli che cosa si proponesse di fare con lei.</p>
    <p>&#8220;Un vecchio albero cresce su una roccia fredda nel cuore dell&#8217;inverno&#8221; rispose il monaco non senza un certo lirismo. &#8220;Non c&#8217;è più calore in nessun luogo&#8221;.</p>
    <p>La ragazza andò a riferire alla vecchia quel che lui le aveva detto.</p>
    <p>&#8220;E pensare che ho mantenuto quell&#8217;individuo per vent&#8217;annil&#8221; proruppe la vecchia indignata. &#8220;Non ha dimostrato la minima considerazione per i tuoi bisogni, non si è nemmeno provato a capire la tua situazione. Non era necessario che rispondesse alla passione, ma avrebbe dovuto almeno dimostrare una certa pietà&#8221;.</p>
    <p>Andò senza indugio alla capanna del monaco vi appiccò il fuoco e la distrusse.</p>
    <div class="nav">
        <a class="nav-item prev" href=/zen101/it/005/>&#x25C0;</a>
        <a class="nav-item" href="/zen101/it/">&#x25C9;</a>
        <a class="nav-item next" href=/zen101/it/007/>&#x25B6;</a>
    </div>
</body>
</html>
