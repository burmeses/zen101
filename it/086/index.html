<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Il Buddha vivente e il fabbricante di tinozze</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Il Buddha vivente e il fabbricante di tinozze</h1>
    <p>I maestri di Zen aiutano e consigliano i loro allievi in una stanza appartata. Nessuno vi entra quando il maestro e l&#8217;allievo sono insieme.</p>
    <p>Mokurai, il maestro di Zen del tempio Kennin di Kyoto, si divertiva a chiacchierare non soltanto coi suoi allievi, ma anche con mercanti e giornalisti. Un certo fabbricante di tinozze era quasi analfabeta. Faceva domande sciocche a Mokurai, prendeva il tè e poi se ne andava.</p>
    <p>Un giorno, mentre il fabbricante di tinozze era là, Mokurai sentì il desiderio di parlare con un discepolo, sicché pregò il fabbricante di tinozze di aspettare in un&#8217;altra stanza. &#8220;Da quanto ho capito, tu sei un Buddha vivente&#8221; protestò l&#8217;uomo. &#8220;Nemmeno i Buddha di pietra nel tempio respingono la gente che si affolla davanti a loro. E dunque perché dovrei essere escluso proprio io?&#8221;.</p>
    <p>Così Mokurai fu costretto a uscire per vedere il suo discepolo.</p>
    <div class="nav">
        <a class="nav-item prev" href=/zen101/it/085/>&#x25C0;</a>
        <a class="nav-item" href="/zen101/it/">&#x25C9;</a>
        <a class="nav-item next" href=/zen101/it/087/>&#x25B6;</a>
    </div>
</body>
</html>
