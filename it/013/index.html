<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Un Buddha</title>
    <link rel="icon" href="../../favicon.ico">
    <link rel="stylesheet" href="../../styles.css">
</head>
<body>
    <h1>Un Buddha</h1>
    <p>A Tokyo, nell&#8217;era Meiji, vivevano due illustri insegnanti molto diversi tra loro. L&#8217;uno Unsho, istruttore a Shingon, osservava scrupolosamente i precetti di Buddha. Non beveva mai alcolici, e non mangiava mai dopo le undici del mattino. L&#8217;altro insegnante, Tanzan, professore di filosofia all&#8217;università imperiale, non osservava nessun precetto. Quando aveva voglia di mangiare mangiava, e quando aveva voglia di dormire durante il giorno dormiva.</p>
    <p>Un giorno Unsho fece visita a Tanzan e lo trovò che stava bevendo del vino, che un Buddhista non dovrebbe mai nemmeno assaggiare.</p>
    <p>&#8220;Salve, fratello&#8221; lo salutò Tanzan. &#8220;Ne vuoi un bicchiere?&#8221;.</p>
    <p>&#8220;Io non bevo mai!&#8221; esclamò Unsho solennemente.</p>
    <p>&#8220;Chi non beve non è neanche umano&#8221; disse Tanzan.</p>
    <p>&#8220;Vorresti dire che sono inumano solo perché non mi concedo bevande alcoliche!&#8221; proruppe Unsho incollerito. &#8220;Se non sono umano, allora, che cosa sono?&#8221;.</p>
    <p>&#8220;Un Buddha&#8221; rispose Tanzan.</p>
    <nav>
        <a href="../012"><img src="../../chevron-left.svg" alt="prev"></a>
        <a href="./../"><img src="../../list.svg" alt="toc"></a>
        <a href="../014"><img src="../../chevron-right.svg" alt="next"></a>
    </nav>
</body>
</html>
