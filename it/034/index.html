<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Un solo sorriso in tutta la vita</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Un solo sorriso in tutta la vita</h1>
    <p>Sino all&#8217;ultimo giorno che Mokugen passò su questa terra, nessuno aveva mai saputo che sapesse sorridere. Quando sonò la sua ora, egli disse ai suoi discepoli: &#8220;Tutti voi studiate con me da più di dieci anni. Mostratemi la vera interpretazione dello Zen. Chi riuscirà ad esprimersi più chiaramente, sarà il mio successore e riceverà la mia veste e la mia ciotola&#8221;.</p>
    <p>Tutti fissarono la faccia severa di Mokugen, ma nessuno rispose.</p>
    <p>Encho, un discepolo che stava da molto tempo col suo maestro, si avvicinò al letto. Spinse avanti di qualche centimetro la tazza della medicina. Questa fu la sua risposta al comando.</p>
    <p>La faccia del maestro si fece ancora più severa. &#8220;E&#8217; questo tutto ciò che hai capito?&#8221; domandò Mokugen.</p>
    <p>Encho allungò la mano e rimise la tazza al posto di prima.</p>
    <p>Un bel sorriso schiarì il volto di Mokugen. &#8220;Che briccone!&#8221; disse a Encho. &#8220;Hai lavorato con me per dieci anni e non hai ancora visto tutto il mio corpo. Prenditi la veste e la ciotola. Ti appartengono&#8221;.</p>
    <div class="nav">
        <div class="prev">
            <a href=/zen101/it/033/>prev</a>
        </div>
        <div class="toc">
            <a href="/zen101/it/">toc</a>
        </div>
        <div class="next">
            <a href=/zen101/it/035/>next</a>
        </div>
    </div>
</body>
</html>
