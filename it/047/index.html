<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>L&#39;artista taccagno</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>L&#8217;artista taccagno</h1>
    <p>Gessen era un monaco artista. Prima di mettersi a disegnare o a dipingere, insisteva sempre perché lo pagassero in anticipo, e i suoi compensi erano molto alti. Tutti lo conoscevano come &#8220;l&#8217;artista taccagno&#8221;. Una volta una geisha gli ordinò un dipinto.</p>
    <p>&#8220;Quanto puoi pagare?&#8221; chiese Gessen.</p>
    <p>&#8220;Quello che vuoi tu,&#8221; rispose la ragazza &#8220;ma voglio che tu faccia il lavoro davanti a me&#8221;.</p>
    <p>Così un certo giorno Gessen fu chiamato dalla geisha. Ella dava una festa per il suo protettore.</p>
    <p>Gessen, con eleganti pennellate, fece il dipinto. Quando lo finì, chiese la cifra più alta di quel tempo. Ricevette la somma. Allora la geisha, rivolgendosi al suo protettore, disse: &#8220;Quest&#8217;artista non vuole che il denaro. I suoi dipinti sono belli ma la sua mente è sudicia; il denaro l&#8217;ha trasformato in una melma. Uscita da una mente così sporca, la sua opera non è degna di essere esposta. E&#8217; a malapena adatta per una delle mie sottovesti&#8221;. E togliendosi l&#8217;abito, chiese a Gessen di fare un&#8217;altra pittura sul dietro della sua sottoveste. &#8220;Quanto mi paghi?&#8221; domandò Gessen.</p>
    <p>&#8220;Oh, qualunque somma&#8221; rispose la ragazza.</p>
    <p>Gessen stabilì una cifra spropositata, fece il dipinto come gli era stato chiesto di farlo e se ne andò.</p>
    <p>In seguito si seppe che Gessen era tanto avido di denaro per queste ragioni:</p>
    <p>Spesso la sua provincia era afflitta da una terribile carestia. I ricchi non aiutavano i poveri, così Gessen aveva un magazzino segreto, ignoto a tutti, che lui teneva sempre pieno di grano, pronto per quei casi di emergenza.</p>
    <p>La strada che portava dal suo villaggio al Santuario Nazionale era in pessimo stato e per molti pellegrini il viaggio era estremamente disagevole. Lui voleva costruire una strada migliore.</p>
    <p>Il suo insegnante era morto senza portare a compimento il desiderio di costruire un tempio, e Gessen voleva terminare questo tempio per lui.</p>
    <p>Quando Gessen riuscì a realizzare questi tre desideri, buttò via i pennelli e gli attrezzi da pittore e, ritiratosi sulle montagne, non dipinse mai più.</p>
    <div class="nav">
        <a class="nav-item prev" href=/zen101/it/046/>&#x25C0;</a>
        <a class="nav-item" href="/zen101/it/">&#x25C9;</a>
        <a class="nav-item next" href=/zen101/it/048/>&#x25B6;</a>
    </div>
</body>
</html>
