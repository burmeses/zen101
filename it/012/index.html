<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Il cinese felice</title>
    <link rel="icon" href="../../favicon.ico">
    <link rel="stylesheet" href="../../styles.css">
</head>
<body>
    <h1>Il cinese felice</h1>
    <p>Chi percorra in America le varie Chinatowns, non mancherà di notare la statua di un uomo vigoroso che porta in spalla un sacco di tela. I mercanti cinesi lo chiamano il Cinese Felice o il Buddha che ride.</p>
    <p>Questo Hotei visse al tempo della dinastia T&#8217;ang. Non aveva alcun desiderio di definirsi maestro di Zen né di radunare molti discepoli intorno a sé. Invece girava per le strade con un grosso sacco di tela pieno di canditi, frutta e frittelle dolci da dare in regalo. E li distribuiva ai bambini che si raccoglievano intorno a lui per giocare. Aveva istituito un giardino d&#8217;infanzia della strada.</p>
    <p>Ogni volta che incontrava un devoto di Zen gli tendeva la mano dicendo: &#8220;Dammi un centesimo, uno solo&#8221;. E se qualcuno lo pregava di tornare in un tempio e di insegnare, lui ripeteva: &#8220;Dammi un centesimo&#8221;.</p>
    <p>Una volta, mentre era intento al suo lavoro-gioco, passò un altro maestro di Zen e gli domandò: &#8220;Qual è il significato dello Zen?&#8221;. Per tutta risposta, Hotei posò immediatamente il sacco a terra. &#8220;Allora,&#8221; domandò l&#8217;altro &#8220;qual è l&#8217;attuazione dello Zen?&#8221;. Subito il Cinese Felice si rimise il sacco in spalla e continuò per la sua strada.</p>
    <nav>
        <a href="../011"><img src="../../chevron-left.svg" alt="prev"></a>
        <a href="./../"><img src="../../list.svg" alt="toc"></a>
        <a href="../013"><img src="../../chevron-right.svg" alt="next"></a>
    </nav>
</body>
</html>
