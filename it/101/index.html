<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lo Zen di Buddha</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Lo Zen di Buddha</h1>
    <p>Buddha disse: &#8220;Io considero la posizione dei re e dei governanti come quella dei granelli di polvere. Osservo tesori di oro e di gemme come se fossero mattoni e ciottoli. Guardo le più belle vesti di seta come cenci strappati. Vedo le miriadi di mondi dell&#8217;universo come i piccoli semi di un frutto, e il più grande lago dell&#8217;India come una goccia d&#8217;olio sul mio piede. Mi accorgo che gli insegnamenti del mondo sono l&#8217;illusione di maghi. Distinguo il più elevato concetto di emancipazione come un broccato d&#8217;oro in un sogno, e considero il sacro sentiero degli illuminati come fiori che si schiudano ai nostri occhi. Vedo la meditazione come il pilastro di una montagna, il Nirvana come un incubo delle ore diurne. Considero il giudizio del bene e del male come la danza serpentina di un drago, e il sorgere e il tramontare delle credenze come null&#8217;altro che le tracce lasciate dalle quattro stagioni&#8221;.</p>
    <div class="nav">
        <a class="nav-item prev" href=/zen101/it/100/>&#x25C0;</a>
        <a class="nav-item" href="/zen101/it/">&#x25C9;</a>
    </div>
</body>
</html>
