<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Dovrebbe essere grato chi dà</title>
    <link rel="icon" href="../../favicon.ico">
    <link rel="stylesheet" href="../../styles.css">
</head>
<body>
    <h1>Dovrebbe essere grato chi dà</h1>
    <p>Quando Seisetsu era il maestro di Engaku a Kamakura, a un certo punto ebbe bisogno di un alloggio più grande, perché quello in cui insegnava era sovraffollato. Umezu Seibei, un mercante di Edo, decise di donare cinquecento pezzi d&#8217;oro, che si chiamavano ryo, per la costruzione di una scuola più comoda. E portò questa somma all&#8217;insegnante. Seisetsu disse: &#8220;Bene. Lo accetto&#8221;. Umezu diede a Seisetsu il sacco dell&#8217;oro, ma il contegno dell&#8217;insegnante non gli garbò troppo. Con tre ryo si poteva vivere per un anno, là ce n&#8217;erano cinquecento e il mercante non si era nemmeno sentito dir grazie.</p>
    <p>&#8220;In quel sacco ci sono cinquecento ryo&#8221; osservò Umezu.</p>
    <p>&#8220;Me l&#8217;hai già detto&#8221; rispose Seisetsu.</p>
    <p>&#8220;Anche se fossi un mercante ricchissimo, cinquecento ryo sono sempre un mucchio di soldi&#8221; disse Umezu. &#8220;Vuoi che ti ringrazi?&#8221; domandò Seisetsu.</p>
    <p>&#8220;Dovresti farlo&#8221; rispose Umezu.</p>
    <p>&#8220;E perché?&#8221; volle sapere Seisetsu. &#8220;Dovrebbe essere grato chi dà&#8221;.</p>
    <nav>
        <a href="../052"><img src="../../chevron-left.svg" alt="prev"></a>
        <a href="./../"><img src="../../list.svg" alt="toc"></a>
        <a href="../054"><img src="../../chevron-right.svg" alt="next"></a>
    </nav>
</body>
</html>
