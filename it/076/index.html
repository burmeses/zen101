<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>La mente di pietra</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>La mente di pietra</h1>
    <p>Hogen, un insegnante cinese di Zen, viveva tutto solo in un piccolo tempio in campagna. Un giorno arrivarono quattro monaci girovaghi e gli chiesero se potevano accendere un fuoco nel suo cortile per scaldarsi.</p>
    <p>Mentre stavano preparando la legna, Hogen li sentì discutere sulla soggettività e sull&#8217;oggettività. Andò loro accanto e disse: &#8220;Ecco questa grossa pietra. Secondo voi, è dentro o fuori della vostra mente?&#8221;.</p>
    <p>Uno dei monaci rispose: &#8220;Dal punto di vista del Buddhismo, tutto è un&#8217;oggettivazione della mente, perciò direi che la pietra è nella mia mente&#8221;.</p>
    <p>&#8220;Devi sentirti la testa molto pesante,&#8221; osservò Hogen &#8220;se te ne vai in giro portandoti nella mente una pietra come questa&#8221;.</p>
    <div class="nav">
        <a class="nav-item prev" href=/zen101/it/075/>&#x25C0;</a>
        <a class="nav-item" href="/zen101/it/">&#x25C9;</a>
        <a class="nav-item next" href=/zen101/it/077/>&#x25B6;</a>
    </div>
</body>
</html>
