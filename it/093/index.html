<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lo Zen del cantastorie</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Lo Zen del cantastorie</h1>
    <p>Encho era un famoso cantastorie. I suoi racconti d&#8217;amore commovevano chiunque li ascoltasse. Quando raccontava una storia di guerra, era come se gli ascoltatori si trovassero proprio sul campo di battaglia.</p>
    <p>Un giorno Encho incontrò Yamaoka Tesshu, un laico che aveva quasi raggiunto la totale padronanza dello Zen. &#8220;Ho sentito&#8221; disse Yamaoka &#8220;che tu sei il più bravo cantastorie del nostro paese e fai piangere e ridere la gente a tuo piacimento. Raccontami la mia storia preferita, quella del Bambino Pesca. Quando ero piccolo dormivo accanto a mia madre, e spesso lei mi raccontava quella favola. A metà del racconto mi addormentavo. Dimmela come me la diceva mia madre&#8221;.</p>
    <p>Encho non osò affrontare subito questa prova. Chiese un po&#8217; di tempo per studiare. Dopo parecchi mesi andò da Yamaoka e disse: &#8220;Ti prego, dammi la possibilità di raccontarti la favola&#8221;.</p>
    <p>&#8220;Un altro giorno&#8221; rispose Yamaoka.</p>
    <p>Encho restò molto deluso. Continuò a studiare e provò di nuovo. Yamaoka lo rimandò indietro molte volte. Quando Encho cominciava a parlare, Yamaoka lo interrompeva dicendo: &#8220;Non sei ancora come mia madre&#8221;.</p>
    <p>Encho impiegò cinque anni per riuscire a raccontare la favola a Yamaoka come gliel&#8217;aveva raccontata sua madre.</p>
    <p>Fu così che Yamaoka insegnò lo Zen a Encho.</p>
    <div class="nav">
        <a class="nav-item prev" href=/zen101/it/092/>&#x25C0;</a>
        <a class="nav-item" href="/zen101/it/">&#x25C9;</a>
        <a class="nav-item next" href=/zen101/it/094/>&#x25B6;</a>
    </div>
</body>
</html>
