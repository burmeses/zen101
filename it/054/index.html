<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Le ultime volontà e il testamento</title>
    <link rel="icon" href="../../favicon.ico">
    <link rel="stylesheet" href="../../styles.css">
</head>
<body>
    <h1>Le ultime volontà e il testamento</h1>
    <p>Ikkyu, un famoso maestro di Zen dell&#8217;era Ashikaga, era figlio dell&#8217;imperatore. Quando era molto giovane, sua madre lasciò il palazzo e andò a studiare lo Zen in un tempio. Così anche il principe Ikkyu diventò studente. Quando sua madre morì, gli lasciò una lettera. Diceva così:</p>
    <blockquote>
      <p>&#8220;A Ikkyu:</p>
      
      <p>&#8220;Io ho finito il mio compito in questa vita e ora sto per tornare nell&#8217;Eternità. Voglio che tu divenga un bravo studente e che realizzi la tua natura-Buddha. Saprai se sono all&#8217;inferno e anche se sono sempre con te oppure no.</p>
      
      <p>&#8220;Se diventi un uomo capace di comprendere che il Buddha e il suo seguace Bodhidharma sono i tuoi servi, puoi smettere di studiare e puoi lavorare per l&#8217;umanità. Il Buddha ha predicato per quarantanove anni e in tutto quel tempo non ha ritenuto necessario dire una sola parola. Tu dovresti sapere perché. Ma se non lo sai, e tuttavia desideri saperlo, evita di pensare inutilmente.</p>
      
      <p>Tua madre,<br />
      Non nata, non morta.<br />
      Il primo di settembre</p>
      
      <p>&#8220;P.S. L&#8217;insegnamento di Buddha aveva soprattutto lo scopo di illuminare gli altri. Se tu ti fai condizionare dall&#8217;uno o dall&#8217;altro dei vari metodi, non sei che un insetto ignorante. Ci sono 80000 libri sul Buddhismo, e se tu li leggessi tutti e continuassi a non vedere la tua natura, non capirai nemmeno questa lettera. Questa è la mia ultima volontà e il mio testamento&#8221;.</p>
    </blockquote>
    <nav>
        <a href="../053"><img src="../../chevron-left.svg" alt="prev"></a>
        <a href="./../"><img src="../../list.svg" alt="toc"></a>
        <a href="../055"><img src="../../chevron-right.svg" alt="next"></a>
    </nav>
</body>
</html>
