<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>La mano di Mokusen</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>La mano di Mokusen</h1>
    <p>Mokusen Hiki viveva in un tempio nella provincia di Tamba. Uno dei suoi seguaci si lamentò con lui dell&#8217;avarizia della propria moglie.</p>
    <p>Mokusen andò a trovare la moglie del seguace e le mise davanti al naso il pugno chiuso. &#8220;Che cosa vuoi dire con questo?&#8221; domandò stupita la donna.</p>
    <p>&#8220;Supponi che il mio pugno fosse sempre così. Come lo definiresti?&#8221; le disse Mokusen.</p>
    <p>&#8220;Deforme&#8221; rispose lei.</p>
    <p>Allora Mokusen spalancò la mano davanti al viso della donna e disse: &#8220;E ora supponi che fosse sempre così.</p>
    <p>Che cosa diresti?&#8221;.</p>
    <p>&#8220;Che è un altro tipo di deformità&#8221; disse la donna.</p>
    <p>&#8220;Se capisci questo,&#8221; concluse Mokusen &#8220;sei una buona moglie&#8221;. E andò via.</p>
    <p>Dopo quella visita, la donna aiutò il marito non soltanto a risparmiare, ma anche a distribuire.</p>
    <div class="nav">
        <a class="nav-item prev" href=/zen101/it/032/>&#x25C0;</a>
        <a class="nav-item" href="/zen101/it/">&#x25C9;</a>
        <a class="nav-item next" href=/zen101/it/034/>&#x25B6;</a>
    </div>
</body>
</html>
