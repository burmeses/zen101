<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Il lavoro di Gisho</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Il lavoro di Gisho</h1>
    <p>Gisho fu consacrata monaca quando aveva dieci anni. Fu sottoposta allo stesso tirocinio che facevano i maschietti della sua età. Quando compì sedici anni, si mise in viaggio e passò da un maestro di Zen all&#8217;altro, studiando con ognuno di loro.</p>
    <p>Rimase tre anni con Unzan, sei anni con Gukei, ma non riuscì a ottenere una chiara visione. Infine andò dal maestro Inzan.</p>
    <p>Inzan non si sognava nemmeno di farle dei riguardi perché era donna. La aggrediva con la furia di un uragano, la schiaffeggiava per destare la sua natura interiore.</p>
    <p>Gisho rimase con Inzan tredici anni, e allora trovò quello che stava cercando!</p>
    <p>In suo onore, Inzan scrisse una poesia:</p>
    <p>Questa monaca studiò tredici anni sotto la mia guida.</p>
    <p>A sera meditava i koan più profondi,</p>
    <p>Al mattino era avviluppata in altri koan.</p>
    <p>La monaca cinese Tetsuma superò chiunque l&#8217;aveva preceduta, E dopo Mujaku nessuno fu mai schietto come questa Gisho! Ma molti sono i cancelli che deve ancora attraversare.</p>
    <p>Molti altri colpi dovrebbe ricevere dal mio pugno di ferro.</p>
    <p>Dopo aver ricevuto l&#8217;Illuminazione Gisho andò nella provincia di Banshu, fondò il proprio tempio Zen e insegnò ad altre duecento monache sino alla sua morte, che un anno la colse nel mese di agosto.</p>
    <div class="nav">
        <div class="prev">
            <a href=/zen101/it/037/>prev</a>
        </div>
        <div class="toc">
            <a href="/zen101/it/">toc</a>
        </div>
        <div class="next">
            <a href=/zen101/it/039/>next</a>
        </div>
    </div>
</body>
</html>
