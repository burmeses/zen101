<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>La strada fangosa</title>
    <link rel="icon" href="../../favicon.ico">
    <link rel="stylesheet" href="../../styles.css">
</head>
<body>
    <h1>La strada fangosa</h1>
    <p>Una volta Tanzan ed Ekido camminavano insieme per una strada fangosa. Pioveva ancora a dirotto.</p>
    <p>Dopo una curva, incontrarono una bella ragazza, in chimono e sciarpa di seta, che non poteva attraversare la strada.</p>
    <p>&#8220;Vieni, ragazza,&#8221; disse subito Tanzan. Poi la prese in braccio e la portò oltre le pozzanghere.</p>
    <p>Ekido non disse nulla finché quella sera non ebbero raggiunto un tempio dove passare la notte. Allora non poté più trattenersi. &#8220;Noi monaci non avviciniamo le donne&#8221; disse a Tanzan &#8220;e meno che meno quelle giovani e carine. E&#8217; pericoloso. Perché l&#8217;hai fatto?&#8221;.</p>
    <p>&#8220;Io quella ragazza l&#8217;ho lasciata laggiù&#8221; disse Tanzan. &#8220;Tu la stai ancora portando con te?&#8221;</p>
    <nav>
        <a href="../013"><img src="../../chevron-left.svg" alt="prev"></a>
        <a href="./../"><img src="../../list.svg" alt="toc"></a>
        <a href="../015"><img src="../../chevron-right.svg" alt="next"></a>
    </nav>
</body>
</html>
