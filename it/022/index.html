<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Il mio cuore brucia come il fuoco</title>
    <link rel="icon" href="../../favicon.ico">
    <link rel="stylesheet" href="../../styles.css">
</head>
<body>
    <h1>Il mio cuore brucia come il fuoco</h1>
    <p>Soyen Shaku, il primo insegnante di Zen ad andare in America, disse: &#8220;Il mio cuore brucia come il fuoco ma i miei occhi sono freddi come ceneri morte&#8221;. Egli stabilì le seguenti norme, che mise in pratica ogni giorno della sua vita:</p>
    <p>La mattina, prima di vestirti, brucia dell&#8217;incenso e medita.</p>
    <p>Coricati sempre alla stessa ora. Nutriti a intervalli regolari. Mangia con moderazione e mai a sazietà. Ricevi un ospite con lo stesso atteggiamento che hai quando sei solo. Da solo, conserva lo stesso atteggiamento che hai nel ricevere ospiti.</p>
    <p>Bada a quello che dici, e qualunque cosa tu dica, mettila in pratica.</p>
    <p>Quando si presenta un&#8217;occasione non lasciartela scappare, ma prima di agire pensaci due volte.</p>
    <p>Non rimpiangere il passato. Guarda al futuro.</p>
    <p>Abbi l&#8217;atteggiamento intrepido di un eroe e il cuore tenero di un bambino.</p>
    <p>Non appena vai a letto, dormi come se quello fosse il tuo ultimo sonno. Non appena ti svegli, lascia subito il letto dietro di te come se avessi gettato via un paio di scarpe vecchie.</p>
    <nav>
        <a href="../021"><img src="../../chevron-left.svg" alt="prev"></a>
        <a href="./../"><img src="../../list.svg" alt="toc"></a>
        <a href="../023"><img src="../../chevron-right.svg" alt="next"></a>
    </nav>
</body>
</html>
