<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lo Zen di ogni istante</title>
    <link rel="icon" href="../../favicon.ico">
    <link rel="stylesheet" href="../../styles.css">
</head>
<body>
    <h1>Lo Zen di ogni istante</h1>
    <p>Gli studenti di Zen stanno coi loro maestri almeno dieci anni prima di presumere di poter insegnare a loro volta. Nan-in ricevette la visita di Tenno, che dopo aver fatto il consueto tirocinio era diventato insegnante. Era un giorno piovoso, perciò Tenno portava zoccoli di legno e aveva con sé l&#8217;ombrello. Dopo averlo salutato, Nan-in disse: &#8220;Immagino che tu abbia lasciato gli zoccoli nell&#8217;anticamera. Vorrei sapere se hai messo l&#8217;ombrello alla destra o alla sinistra degli zoccoli&#8221;.</p>
    <p>Tenno, sconcertato, non seppe rispondere subito. Si rese conto che non sapeva portare con sé il suo Zen in ogni istante. Diventò allievo di Nan-in e studiò ancora sei anni per perfezionare il suo Zen di ogni istante.</p>
    <nav>
        <a href="../034"><img src="../../chevron-left.svg" alt="prev"></a>
        <a href="./../"><img src="../../list.svg" alt="toc"></a>
        <a href="../036"><img src="../../chevron-right.svg" alt="next"></a>
    </nav>
</body>
</html>
