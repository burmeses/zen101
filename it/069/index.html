<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mangiare il rimprovero</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Mangiare il rimprovero</h1>
    <p>Un giorno ci furono delle circostanze impreviste che fecero tardare i preparativi per il pranzo di Fugai, un maestro di Zen Soto, e dei suoi discepoli. Allora il cuoco andò in tutta fretta nel giardino, tagliò col suo coltello ricurvo le cime di certi ortaggi, le tritò ben bene e ne fece una zuppa, senza accorgersi che nella fretta aveva tagliuzzato con le verdure anche un pezzo di serpente.</p>
    <p>Ai seguaci di Fugai quella zuppa sembrò la più buona che avessero mai mangiata. Ma quando il maestro trovò nella propria scodella la testa del serpente, chiamò il cuoco. &#8220;E questa che cos&#8217;è?&#8221; domandò, reggendo con due dita la testa del serpente.</p>
    <p>&#8220;Oh, grazie, maestro&#8221; rispose il cuoco, prendendo il bocconcino e affrettandosi a mangiarlo.</p>
    <div class="nav">
        <a class="nav-item prev" href=/zen101/it/068/>&#x25C0;</a>
        <a class="nav-item" href="/zen101/it/">&#x25C9;</a>
        <a class="nav-item next" href=/zen101/it/070/>&#x25B6;</a>
    </div>
</body>
</html>
