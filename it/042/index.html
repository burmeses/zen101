<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>La risposta del morto</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>La risposta del morto</h1>
    <p>Quando Mamiya, che divenne in seguito un famoso predicatore, andò da un insegnante per farsi istruire, gli fu chiesto di spiegare il suono di una sola mano.</p>
    <p>Mamiya meditò intensamente quale potesse essere il suono di una sola mano. &#8220;Non ti applichi abbastanza&#8221; gli disse l&#8217;insegnante. &#8220;Sei troppo attaccato al cibo, alla ricchezza, alle cose e ai loro suoni. Sarebbe meglio se tu morissi. Questo risolverebbe il problema&#8221;. Quando Mamiya si presentò all&#8217;insegnante la volta successiva, quello gli domandò di nuovo che cosa avesse da dire a proposito del suono di una sola mano.</p>
    <p>Subito Mamiya si lasciò cadere giù come se fosse morto.</p>
    <p>&#8220;Sei proprio morto&#8221; osservò allora l&#8217;insegnante. &#8220;Ma che mi dici di quel suono?&#8221;. &#8220;Quello non l&#8217;ho ancora risolto&#8221; rispose Mamiya alzando lo sguardo.</p>
    <p>&#8220;I morti non parlano&#8221; disse l&#8217;insegnante. &#8220;Vattene!&#8221;.</p>
    <div class="nav">
        <a class="nav-item prev" href=/zen101/it/041/>&#x25C0;</a>
        <a class="nav-item" href="/zen101/it/">&#x25C9;</a>
        <a class="nav-item next" href=/zen101/it/043/>&#x25B6;</a>
    </div>
</body>
</html>
