<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Chi non lavora non mangia</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Chi non lavora non mangia</h1>
    <p>Hyakujo, il maestro cinese di Zen, ancora all&#8217;età di ottant&#8217;anni conservava l&#8217;abitudine di lavorare coi suoi allievi, tenendo in ordine i giardini, sarchiando il terreno e potando gli alberi.</p>
    <p>Ai suoi allievi dispiaceva che il vecchio maestro faticasse tanto, ma poiché sapevano che sarebbe stato inutile consigliargli di smettere, gli nascosero gli attrezzi.</p>
    <p>Quel giorno il maestro non volle mangiare. Non mangiò nemmeno l&#8217;indomani e nemmeno il giorno seguente. &#8220;Forse è arrabbiato perché gli abbiamo nascosto gli attrezzi&#8221; immaginarono gli allievi. &#8220;Sarà meglio che li rimettiamo al loro posto&#8221;.</p>
    <p>Così fecero, e quel giorno stesso il maestro lavorò e mangiò come prima. La sera li istruì: &#8220;Chi non lavora non mangia&#8221;.</p>
    <div class="nav">
        <a class="nav-item prev" href=/zen101/it/082/>&#x25C0;</a>
        <a class="nav-item" href="/zen101/it/">&#x25C9;</a>
        <a class="nav-item next" href=/zen101/it/084/>&#x25B6;</a>
    </div>
</body>
</html>
