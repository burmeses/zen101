<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>In che modo l&#39;erba e gli alberi ottengono l&#39;Illuminazione</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>In che modo l&#8217;erba e gli alberi ottengono l&#8217;Illuminazione</h1>
    <p>Durante il periodo Kamakura, Shinkan studiò la dottrina di Tendai per sei anni e poi studiò lo Zen per sette anni; poi andò in Cina, dove contemplò lo Zen per altri tredici anni. Quando tornò in Giappone, molti volevano parlare con lui e gli facevano domande confuse. Ma quando Shinkan riceveva qualche visitatore, cosa rarissima, era molto difficile che rispondesse a quelle domande.</p>
    <p>Un giorno uno studioso di Illuminazione, un uomo che aveva una cinquantina d&#8217;anni, disse a Shinkan: &#8220;Ho studiato il pensiero filosofico di Tendai da quando ero bambino, ma c&#8217;è una cosa che non riesco a capire. Tendai sostiene che anche l&#8217;erba e gli alberi diventeranno illuminati. Questo a me sembra molto strano&#8221;. &#8220;A che serve discutere come fanno a diventare illuminati l&#8217;erba e gli alberi?&#8221; domandò Shinkan. &#8220;L&#8217;importante è come fai a diventarlo tu. Te lo sei mai domandato?&#8221;.</p>
    <p>&#8220;Non ci avevo mai pensato in questi termini&#8221; disse stupito il vecchio. &#8220;Allora va&#8217; a casa e pensaci sopra&#8221; tagliò corto Shinkan.</p>
    <div class="nav">
        <div class="prev">
            <a href=/zen101/it/045/>prev</a>
        </div>
        <div class="toc">
            <a href="/zen101/it/">toc</a>
        </div>
        <div class="next">
            <a href=/zen101/it/047/>next</a>
        </div>
    </div>
</body>
</html>
