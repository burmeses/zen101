<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Insegnare il fondamento</title>
    <link rel="icon" href="../../favicon.ico">
    <link rel="stylesheet" href="../../styles.css">
</head>
<body>
    <h1>Insegnare il fondamento</h1>
    <p>Nei tempi remoti, in Giappone, si usavano lanterne di carta e di bambù con le candele dentro. Una notte, a un cieco che era andato a trovarlo, un tale offrì una lanterna da portarsi a casa.</p>
    <p>&#8220;A me non serve una lanterna&#8221; disse il cieco. &#8220;Buio o luce per me sono la stessa cosa&#8221;.</p>
    <p>&#8220;Lo so che per trovare la strada a te non serve una lanterna,&#8221; rispose l&#8217;altro &#8220;ma se non l&#8217;hai, qualcuno può venirti addosso. Perciò devi prenderla&#8221;.</p>
    <p>Il cieco se ne andò con la lanterna, ma non era ancora andato molto lontano quando si sentì urtare con violenza.</p>
    <p>&#8220;Guarda dove vai!&#8221; esclamò il cieco allo sconosciuto. &#8220;Non vedi questa lanterna?&#8221;.</p>
    <p>&#8220;La tua candela si è spenta, fratello&#8221; rispose lo sconosciuto.</p>
    <nav>
        <a href="../096"><img src="../../chevron-left.svg" alt="prev"></a>
        <a href="./../"><img src="../../list.svg" alt="toc"></a>
        <a href="../098"><img src="../../chevron-right.svg" alt="next"></a>
    </nav>
</body>
</html>
