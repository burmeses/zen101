<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Come si scrive una poesia cinese</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Come si scrive una poesia cinese</h1>
    <p>A un famoso poeta giapponese fu domandato come si componga una poesia cinese.</p>
    <p>&#8220;La consueta poesia cinese è di quattro versi&#8221; spiegò lui. &#8220;Nel primo verso c&#8217;è la premessa; nel secondo c&#8217;è la continuazione di quella premessa; il terzo verso si allontana dall&#8217;argomento e ne comincia uno nuovo; e il quarto verso collega i primi tre. Un canto popolare giapponese esemplifica quanto ho detto: A Kyoto vivono le due figlie di un mercante di seta.</p>
    <p>La più grande ha vent&#8217;anni, la più giovane diciotto.</p>
    <p>Un soldato può anche uccidere con la sua spada,</p>
    <p>Ma queste ragazze uccidono gli uomini coi loro occhi. 89. Dialogo Zen.</p>
    <p>Gli insegnanti di Zen abituano i loro giovani allievi a esprimersi. Due templi Zen avevano ciascuno un bambino che era il prediletto tra tutti. Ogni mattina uno di questi bambini, andando a comprare le verdure, incontrava l&#8217;altro per la strada.</p>
    <p>&#8220;Dove vai?&#8221; domandò il primo.</p>
    <p>&#8220;Vado dove vanno i miei piedi&#8221; rispose l&#8217;altro.</p>
    <p>Questa risposta lasciò confuso il primo bambino, che andò a chiedere aiuto al suo maestro. &#8220;Quando domattina incontrerai quel bambino,&#8221; gli disse l&#8217;insegnante &#8220;fagli la stessa domanda. Lui ti darà la stessa risposta, e allora tu domandagli: &#8220;Fa&#8217; conto di non avere i piedi: dove vai, in quel caso?&#8221;. Questo lo sistemerà&#8221;.</p>
    <p>La mattina dopo i bambini si incontrarono di nuovo.</p>
    <p>&#8220;Dove vai?&#8221; domandò il primo bambino.</p>
    <p>&#8220;Vado dove soffia il vento&#8221; rispose l&#8217;altro.</p>
    <p>Anche stavolta il piccolo rimase sconcertato, e andò a raccontare al maestro la propria sconfitta.</p>
    <p>&#8220;E tu domandagli dove va se non c&#8217;è vento&#8221; gli consigliò il maestro.</p>
    <p>Il giorno dopo i ragazzi si incontrarono per la terza volta.</p>
    <p>&#8220;Dove vai?&#8221; domandò il primo bambino.</p>
    <p>&#8220;Vado al mercato a comprare le verdure&#8221; rispose l&#8217;altro.</p>
    <div class="nav">
        <div class="prev">
            <a href=/zen101/it/087/>prev</a>
        </div>
        <div class="toc">
            <a href="/zen101/it/">toc</a>
        </div>
        <div class="next">
            <a href=/zen101/it/090/>next</a>
        </div>
    </div>
</body>
</html>
