<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Come si scrive una poesia cinese</title>
    <link rel="icon" href="../../favicon.ico">
    <link rel="stylesheet" href="../../styles.css">
</head>
<body>
    <h1>Come si scrive una poesia cinese</h1>
    <p>A un famoso poeta giapponese fu domandato come si componga una poesia cinese.</p>
    <p>&#8220;La consueta poesia cinese è di quattro versi&#8221; spiegò lui. &#8220;Nel primo verso c&#8217;è la premessa; nel secondo c&#8217;è la continuazione di quella premessa; il terzo verso si allontana dall&#8217;argomento e ne comincia uno nuovo; e il quarto verso collega i primi tre. Un canto popolare giapponese esemplifica quanto ho detto:</p>
    <blockquote>
      <p>A Kyoto vivono le due figlie di un mercante di seta.<br />
      La più grande ha vent&#8217;anni, la più giovane diciotto.<br />
      Un soldato può anche uccidere con la sua spada,<br />
      Ma queste ragazze uccidono gli uomini coi loro occhi.</p>
    </blockquote>
    <nav>
        <a href="../087"><img src="../../chevron-left.svg" alt="prev"></a>
        <a href="./../"><img src="../../list.svg" alt="toc"></a>
        <a href="../089"><img src="../../chevron-right.svg" alt="next"></a>
    </nav>
</body>
</html>
