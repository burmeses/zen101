<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Il vero miracolo</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Il vero miracolo</h1>
    <p>Quando Bankei predicava nel tempio Ryumon, un prete Shinshu, che credeva nella salvezza ottenuta ripetendo il nome del Buddha dell&#8217;Amore, si ingelosì del suo vasto pubblico e volle discutere con lui. Bankei stava parlando allorché comparve il prete, ma questo creò una tale confusione che Bankei si interruppe e domandò che cosa fosse tutto quel baccano.</p>
    <p>&#8220;Il fondatore della nostra setta&#8221; si vantò il prete &#8220;aveva poteri così miracolosi che stando su una riva del fiume con un pennello in mano riusciva a scrivere attraverso l&#8217;aria il sacro nome di Amida su un foglio che un suo assistente reggeva sull&#8217;altra riva. Tu puoi fare questa cosa prodigiosa?&#8221;.</p>
    <p>Bankei rispose gaiamente: &#8220;Forse questo gioco di prestigio può farlo la tua volpe, ma non è questo il modo dello Zen. Il mio miracolo è che se ho fame mangio, e se ho sete bevo&#8221;.</p>
    <div class="nav">
        <a class="nav-item prev" href=/zen101/it/079/>&#x25C0;</a>
        <a class="nav-item" href="/zen101/it/">&#x25C9;</a>
        <a class="nav-item next" href=/zen101/it/081/>&#x25B6;</a>
    </div>
</body>
</html>
