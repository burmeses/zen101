<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Dormire di giorno</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Dormire di giorno</h1>
    <p>Il maestro Soyen Shaku lasciò questo mondo quando aveva sessantun anni. Col lavoro della sua intera vita, lasciò un grande insegnamento, molto più ricco di quello della maggior parte dei maestri di Zen. Nel pieno dell&#8217;estate i suoi discepoli potevano dormire durante il giorno; ma lui, pur tollerando che loro lo facessero, non sprecava mai nemmeno un minuto del suo tempo.</p>
    <p>Quando aveva soltanto dodici anni già studiava la filosofia Tendai. Un giorno d&#8217;estate, mentre il suo maestro non c&#8217;era, il piccolo Soyen si sentì così spossato dall&#8217;afa che si stese in terra e si mise a dormire. Passarono tre ore e tutt&#8217;a un tratto, svegliandosi di soprassalto, sentì entrare il maestro, ma troppo tardi. Lui era là, sdraiato sulla soglia.</p>
    <p>&#8220;Scusami tanto, scusami tanto&#8221; mormorò il maestro, scavalcando con cura il corpo di Soyen come se si trattasse di un ospite di riguardo. Da quel giorno, Soyen non dormì più nel pomeriggio.</p>
    <div class="nav">
        <div class="prev">
            <a href=/zen101/it/038/>prev</a>
        </div>
        <div class="toc">
            <a href="/zen101/it/">toc</a>
        </div>
        <div class="next">
            <a href=/zen101/it/040/>next</a>
        </div>
    </div>
</body>
</html>
