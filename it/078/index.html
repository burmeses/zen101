<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>La vera prosperità</title>
    <link rel="icon" href="../../favicon.ico">
    <link rel="stylesheet" href="../../styles.css">
</head>
<body>
    <h1>La vera prosperità</h1>
    <p>Un uomo ricco chiese a Sengai di scrivergli qualche cosa per la continua prosperità della sua famiglia, così che si potesse custodirla come un tesoro di generazione in generazione.</p>
    <p>Sengai si fece dare un grande foglio di carta e scrisse: &#8220;Muore il padre, muore il figlio, muore il nipote&#8221;. L&#8217;uomo ricco andò in collera. &#8220;Io ti avevo chiesto di scrivere qualcosa per la felicità della mia famiglia! Perché mi fai uno scherzo del genere?&#8221;.</p>
    <p>&#8220;Non sto scherzando affatto&#8221; spiegò Sengai. &#8220;Se prima che tu muoia dovesse morire tuo figlio, per te sarebbe un grande dolore. Se tuo nipote morisse prima di tuo figlio, ne avreste entrambi il cuore spezzato. Se la tua famiglia, di generazione in generazione, muore nell&#8217;ordine che ho detto, sarà il corso naturale della vita. Questa per me è la vera prosperità&#8221;.</p>
    <nav>
        <a href="../077"><img src="../../chevron-left.svg" alt="prev"></a>
        <a href="./../"><img src="../../list.svg" alt="toc"></a>
        <a href="../079"><img src="../../chevron-right.svg" alt="next"></a>
    </nav>
</body>
</html>
