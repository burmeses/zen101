<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Niente esiste</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Niente esiste</h1>
    <p>Quando era un giovane studente di Zen, Yamaoka Tesshu andava sempre a trovare tutti i maestri. Andò a far visita a Dokuon di Shokoku.</p>
    <p>Volendo mostrare la sua preparazione, disse: &#8220;La mente, Buddha e gli esseri senzienti, in fondo, non esistono. La vera natura dei fenomeni è il vuoto. Non c&#8217;è nessuna realizzazione, nessuna illusione, nessun saggio, nessuna mediocrità. Non c&#8217;è nessuno che dia e niente che si riceva&#8221;.</p>
    <p>Dokuon, che stava fumando in silenzio, non fece commenti. Tutt&#8217;a un tratto colpì Yamaoka con la sua pipa di bambù. Questo fece arrabbiare moltissimo il giovane.</p>
    <p>&#8220;Se niente esiste,&#8221; domandò Dokuon &#8220;da dove viene questa tua collera?&#8221;.</p>
    <div class="nav">
        <a class="nav-item prev" href=/zen101/it/081/>&#x25C0;</a>
        <a class="nav-item" href="/zen101/it/">&#x25C9;</a>
        <a class="nav-item next" href=/zen101/it/083/>&#x25B6;</a>
    </div>
</body>
</html>
