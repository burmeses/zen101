<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Obbedienza</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Obbedienza</h1>
    <p>Le lezioni del maestro Bankei non erano frequentate solo dagli studenti di Zen ma anche da persone di ogni ceto e di ogni setta. Lui non citava i sutra né si dilungava in dissertazioni dottrinali. Al contrario, le parole gli uscivano direttamente dal cuore e raggiungevano il cuore di chi lo ascoltava.</p>
    <p>Che lui avesse un pubblico tanto numeroso fece infuriare un prete della setta Nichiren, perché tutti i suoi seguaci lo avevano abbandonato per andare a sentire lo Zen. L&#8217;egocentrico prete Nichiren si recò al tempio, risoluto ad avere un contraddittorio con Bankei.</p>
    <p>&#8220;Ehi, insegnante di Zen!&#8221; gridò. &#8220;Aspetta un momento. Chi ti rispetta obbedirà a quello che dici, ma un uomo come me non ti rispetta. Puoi convincermi ad obbedirti?&#8221;.</p>
    <p>&#8220;Vieni qui accanto a me e te ne darò la prova&#8221; disse Bankei.</p>
    <p>Con aria altera, il prete si fece largo in mezzo alla folla e si avvicinò all&#8217;insegnante.</p>
    <p>Bankei sorrise. &#8220;Vieni qui alla mia sinistra&#8221; Il prete obbedì.</p>
    <p>&#8220;No,&#8221; disse Bankei &#8220;parleremo meglio se ti metti alla mia destra. Vieni da quest&#8217;altra parte&#8221;.</p>
    <p>Con aria sprezzante il prete passò dall&#8217;altra parte.</p>
    <p>&#8220;Come vedi,&#8221; osservò Bankei &#8220;tu mi stai obbedendo, e io trovo che sei veramente gentile. Ora siediti e ascolta&#8221;.</p>
    <div class="nav">
        <a class="nav-item prev" href=/zen101/it/003/>&#x25C0;</a>
        <a class="nav-item" href="/zen101/it/">&#x25C9;</a>
        <a class="nav-item next" href=/zen101/it/005/>&#x25B6;</a>
    </div>
</body>
</html>
