<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Il miso acido</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Il miso acido</h1>
    <p>Il monaco cuoco Dairyo, nel monastero di Bankei, decise di prendersi cura della salute del suo vecchio insegnante e di servirgli soltanto miso fresco, una pasta di soia mescolata con grano e lievito che spesso fermenta. Bankei, notando che il miso servito a lui era migliore di quello dei suoi allievi, domandò: &#8220;Chi è il cuoco, oggi?&#8221;.</p>
    <p>Dairyo fu mandato a chiamare. E da lui Bankei seppe che, data la sua età e la sua posizione, doveva mangiare soltanto miso fresco. Allora disse al cuoco: &#8220;Dunque tu pensi che non devo mangiare affatto&#8221;. E detto questo, entrò nella sua stanza e chiuse la porta a chiave.</p>
    <p>Dairyo, seduto davanti alla porta, chiedeva perdono all&#8217;insegnante. Bankei non rispondeva. Per sette giorni rimasero Dairyo seduto fuori e Bankei chiuso dentro.</p>
    <p>Infine, per disperazione, un seguace gridò a Bankei: &#8220;Tu puoi anche star bene, vecchio maestro, ma questo giovane discepolo deve mangiare. Non può continuare a star digiuno per l&#8217;eternità!&#8221;.</p>
    <p>Allora Bankei aprì la porta. Sorrideva. Disse a Dairyo: &#8220;Io insisto per mangiare quello che mangia l&#8217;ultimo dei miei seguaci. Quando diventerai insegnante, voglio che non te ne dimentichi&#8221;.</p>
    <div class="nav">
        <div class="prev">
            <a href=/zen101/it/050/>prev</a>
        </div>
        <div class="toc">
            <a href="/zen101/it/">toc</a>
        </div>
        <div class="next">
            <a href=/zen101/it/052/>next</a>
        </div>
    </div>
</body>
</html>
