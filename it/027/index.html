<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>La voce della felicità</title>
    <link rel="icon" href="../../favicon.ico">
    <link rel="stylesheet" href="../../styles.css">
</head>
<body>
    <h1>La voce della felicità</h1>
    <p>Dopo la morte di Bankci, un cieco che viveva accanto al tempio del maestro disse a un amico: &#8220;Da quando sono cieco, non posso osservare la faccia delle persone, e allora devo giudicare il loro carattere dal suono della voce. Il più delle volte, quando sento qualcuno che si congratula con un altro per la sua felicità o il suo successo, afferro anche una segreta sfumatura di invidia. Quando uno esprime il suo rammarico per la disgrazia di un altro, sento il piacere e la soddisfazione, come se quello che si rammarica sia in realtà contento che nel suo proprio mondo ci sia ancora qualcosa da guadagnare.</p>
    <p>&#8220;La voce di Bankei, però, sin dalla prima volta che l&#8217;ho sentita, è stata sempre sincera. Quando lui esprimeva la felicità non ho mai sentito null&#8217;altro che la felicità, e quando esprimeva il dolore, il dolore era l&#8217;unico sentimento che io sentissi&#8221;.</p>
    <nav>
        <a href="../026"><img src="../../chevron-left.svg" alt="prev"></a>
        <a href="./../"><img src="../../list.svg" alt="toc"></a>
        <a href="../028"><img src="../../chevron-right.svg" alt="next"></a>
    </nav>
</body>
</html>
