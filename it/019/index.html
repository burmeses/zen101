<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Il Primo Principio</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Il Primo Principio</h1>
    <p>Quando uno va nel tempio Obaku a Kyoto, vede scolpite sulla porta le parole &#8220;Il Primo Principio&#8221;. Le lettere sono eccezionalmente grandi, e quelli che apprezzano la calligrafia non mancano mai di ammirarle come un capolavoro. Furono tracciate da Kosen duecento anni or sono.</p>
    <p>Il maestro le disegnò sulla carta, e poi gli operai ne fecero la scultura ingrandita in legno. Mentre Kosen disegnava le lettere, con lui c&#8217;era un allievo impertinente che aveva preparato parecchi galloni di inchiostro per il lavoro calligrafico e che non si peritava di criticare l&#8217;opera del suo maestro.</p>
    <p>&#8220;Questo non va&#8221; disse a Kosen dopo il primo tentativo.</p>
    <p>&#8220;Come va questo?&#8221;.</p>
    <p>&#8220;Brutto. Peggio dell&#8217;altro&#8221; sentenziò l&#8217;allievo.</p>
    <p>Pazientemente Kosen riempì fogli e fogli sino a mettere insieme ottantaquattro Primi Princìpi, senza peraltro ottenere l&#8217;approvazione dell&#8217;allievo.</p>
    <p>Poi, quando il giovanotto uscì per qualche minuto, Kosen pensò: &#8220;Ora mi si offre la possibilità di sfuggire al suo occhio acuto&#8221;, e in tutta fretta, con la mente libera da altri pensieri, scrisse: &#8220;Il Primo Principio&#8221;.</p>
    <p>&#8220;Un capolavoro&#8221; sentenziò l&#8217;allievo.</p>
    <div class="nav">
        <a class="nav-item prev" href=/zen101/it/018/>&#x25C0;</a>
        <a class="nav-item" href="/zen101/it/">&#x25C9;</a>
        <a class="nav-item next" href=/zen101/it/020/>&#x25B6;</a>
    </div>
</body>
</html>
