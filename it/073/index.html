<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Dieci successori</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Dieci successori</h1>
    <p>Gli studenti di Zen fanno voto di impegnarsi a studiare lo Zen anche se per questo dovessero rischiare di essere uccisi dal proprio insegnante. Di solito si fanno un taglio su un dito e suggellano col sangue la loro decisione. Col passar del tempo il voto è diventato una semplice formalità, e per questa ragione l&#8217;allievo che morì per mano di Ekido fu fatto apparire come un martire.</p>
    <p>Ekido era diventato un insegnante severo. I suoi allievi lo temevano. Un discepolo che era di servizio, nel battere il gong per annunciare l&#8217;ora, sbagliò i rintocchi perché il suo sguardo fu attratto da una bella ragazza che passava davanti al cancello del tempio.</p>
    <p>Immediatamente Ekido, che stava proprio alle sue spalle, lo percosse con un bastone e quel colpo uccise l&#8217;allievo.</p>
    <p>Il tutore dell&#8217;allievo, informato dell&#8217;incidente, andò subito da Ekido. Rendendosi conto che il maestro non aveva nessuna colpa, lo elogiò per la sua severità. Il contegno di Ekido era esattamente quello di sempre, come se l&#8217;allievo fosse ancora vivo.</p>
    <p>Dopo che accadde questo episodio, si formarono sotto la sua guida più di dieci successori illuminati, che è un numero molto fuori del comune.</p>
    <div class="nav">
        <div class="prev">
            <a href=/zen101/it/072/>prev</a>
        </div>
        <div class="toc">
            <a href="/zen101/it/">toc</a>
        </div>
        <div class="next">
            <a href=/zen101/it/074/>next</a>
        </div>
    </div>
</body>
</html>
