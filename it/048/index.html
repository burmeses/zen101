<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Proporzione perfetta</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Proporzione perfetta</h1>
    <p>Sen no Rikyu, un maestro di rituale del tè, voleva appendere un cestino di fiori su una colonna. Chiese a un falegname di aiutarlo, e lo guidò nel lavoro dicendogli di spostare il cestino un po&#8217; più su o un po&#8217; più giù, più a destra o più a sinistra, finché non ebbe trovato il punto giusto. &#8220;Così va bene&#8221; disse finalmente Sen no Rikyu.</p>
    <p>Il falegname, per mettere alla prova il maestro, segnò il punto e poi fece finta di averlo dimenticato. Era quello, il punto giusto? &#8220;Forse era qui? o qui?&#8221; continuava a domandare il falegname, indicando diversi punti della colonna.</p>
    <p>Ma il maestro di rituale del tè aveva un così perfetto senso delle proporzioni che approvò soltanto quando il falegname tornò a indicare esattamente il punto scelto prima.</p>
    <div class="nav">
        <a class="nav-item prev" href=/zen101/it/047/>&#x25C0;</a>
        <a class="nav-item" href="/zen101/it/">&#x25C9;</a>
        <a class="nav-item next" href=/zen101/it/049/>&#x25B6;</a>
    </div>
</body>
</html>
