<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Nelle mani del destino</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Nelle mani del destino</h1>
    <p>Un grande guerriero giapponese che si chiamava Nobunaga decise di attaccare il nemico sebbene il suo esercito fosse numericamente soltanto un decimo di quello avversario. Lui sapeva che avrebbe vinto, ma i suoi soldati erano dubbiosi.</p>
    <p>Durante la marcia si fermò a un tempio shintoista e disse ai suoi uomini: &#8220;Dopo aver visitato il tempio butterò una moneta. Se viene testa vinceremo, se viene croce perderemo Siamo nelle mani del destino&#8221;. Nobunaga entrò nel tempio e pregò in silenzio. Uscì e gettò una moneta. Venne testa I suoi soldati erano così impazienti di battersi che vinsero la battaglia senza difficoltà.</p>
    <p>&#8220;Nessuno può cambiare il destino&#8221; disse a Nobunaga il suo aiutante dopo la battaglia.</p>
    <p>&#8220;No davvero&#8221; disse Nobunaga, mostrandogli una moneta che aveva testa su tutt&#8217;e due le facce.</p>
    <div class="nav">
        <a class="nav-item prev" href=/zen101/it/061/>&#x25C0;</a>
        <a class="nav-item" href="/zen101/it/">&#x25C9;</a>
        <a class="nav-item next" href=/zen101/it/063/>&#x25B6;</a>
    </div>
</body>
</html>
