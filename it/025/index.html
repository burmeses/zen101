<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ancora tre giorni</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Ancora tre giorni</h1>
    <p>Suiwo, il discepolo di Hakuin, era un bravo insegnante. Un&#8217;estate, durante un periodo di ritiro, ebbe la visita di un allievo che era venuto a lui da un&#8217;isola meridionale del Giappone.</p>
    <p>Suiwo gli diede il problema: &#8220;Senti il suono di una sola mano&#8221;.</p>
    <p>L&#8217;allievo si fermò per tre anni da lui, ma non riusciva a superare questa prova. Una notte andò in lacrime da Suiwo. &#8220;Devo tornarmene confuso e svergognato nella mia isola,&#8221; disse &#8220;perché non riesco a risolvere questo problema&#8221;.</p>
    <p>&#8220;Aspetta un&#8217;altra settimana e medita incessantemente&#8221; gli consigliò Suiwo. Ma il discepolo non ricevette l&#8217;Illuminazione. &#8220;Prova ancora per una settimana&#8221; disse Suiwo.</p>
    <p>L&#8217;allievo obbedì, ma invano.</p>
    <p>&#8220;Ancora un&#8217;altra settimana&#8221;. Ma non servì a nulla. Disperato, lo studente pregò il maestro di lasciarlo libero, ma Suiwo gli chiese di meditare per altri cinque giorni. Anche questi trascorsero senza risultato. Allora il maestro disse: &#8220;Medita per altri tre giorni, poi, se non riesci a ottenere l&#8217;Illuminazione, faresti meglio a ucciderti&#8221;.</p>
    <p>Il secondo giorno l&#8217;allievo fu illuminato.</p>
    <div class="nav">
        <a class="nav-item prev" href=/zen101/it/024/>&#x25C0;</a>
        <a class="nav-item" href="/zen101/it/">&#x25C9;</a>
        <a class="nav-item next" href=/zen101/it/026/>&#x25B6;</a>
    </div>
</body>
</html>
