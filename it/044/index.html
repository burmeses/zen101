<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Il ladro che diventò discepolo</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Il ladro che diventò discepolo</h1>
    <p>Una sera, mentre Shichiri Kojun stava recitando i sutra, entrò un ladro con una spada affilata e gli ordinò di dargli il denaro se non voleva essere ucciso.</p>
    <p>Shichiri gli disse: &#8220;Non mi disturbare. Il denaro lo troverai in quel cassetto&#8221;. Poi si rimise a recitare.</p>
    <p>Poco dopo si interruppe e gridò: &#8220;Non prendertelo tutto. Domani me ne serve un po&#8217; per pagare le tasse&#8221;. L&#8217;intruso aveva arraffato quasi tutto il denaro e stava per andarsene. &#8220;Ringrazia, quando ricevi un regalo&#8221; soggiunse Shichiri. L&#8217;uomo lo ringraziò e andò via.</p>
    <p>Alcuni giorni dopo quel tale fu preso e confessò, tra gli altri, il furto ai danni di Shichiri. Quando fu chiamato come testimone Shichiri disse: &#8220;Quest&#8217;uomo non è un ladro, almeno per quanto mi riguarda. Io gli ho dato il denaro e lui mi ha detto grazie&#8221;.</p>
    <p>Dopo avere scontato la pena, l&#8217;uomo andò da Shichiri e divenne suo discepolo.</p>
    <div class="nav">
        <div class="prev">
            <a href=/zen101/it/043/>prev</a>
        </div>
        <div class="toc">
            <a href="/zen101/it/">toc</a>
        </div>
        <div class="next">
            <a href=/zen101/it/045/>next</a>
        </div>
    </div>
</body>
</html>
