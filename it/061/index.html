<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Gudo e l&#39;imperatore</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Gudo e l&#8217;imperatore</h1>
    <p>L&#8217;imperatore Goyozei studiava lo Zen con Gudo. Gli domandò: &#8220;Nello Zen questa mia mente è Buddha. E&#8217; giusto?&#8221;.</p>
    <p>Gudo rispose: &#8220;Se ti dico di sì, tu crederai di capire senza aver capito. Se ti dico di no, negherei un fatto che molti capiscono benissimo&#8221;.</p>
    <p>Un altro giorno l&#8217;imperatore domandò a Gudo: &#8220;Dove va l&#8217;uomo illuminato quando muore?&#8221;. Gudo rispose: &#8220;Non lo so&#8221;.</p>
    <p>&#8220;Perché non lo sai?&#8221; chiese l&#8217;imperatore.</p>
    <p>&#8220;Perché non sono ancora morto&#8221; rispose Gudo.</p>
    <p>L&#8217;imperatore esitava a fare altre domande su queste cose che la sua mente non riusciva a comprendere. Così Gudo batté la mano a terra come se volesse svegliarlo, e l&#8217;imperatore fu illuminato!</p>
    <p>Dopo l&#8217;Illuminazione l&#8217;imperatore rispettò più che mai lo Zen e il vecchio Gudo, e permetteva persino che d&#8217;inverno, al palazzo, il maestro tenesse il cappello in testa. Quando aveva ormai più di ottant&#8217;anni, Gudo soleva addormentarsi nel mezzo della lezione, e allora l&#8217;imperatore se ne andava silenziosamente in un&#8217;altra stanza, così che il suo amato maestro potesse godersi il riposo di cui il suo vecchio corpo aveva bisogno.</p>
    <div class="nav">
        <a class="nav-item prev" href=/zen101/it/060/>&#x25C0;</a>
        <a class="nav-item" href="/zen101/it/">&#x25C9;</a>
        <a class="nav-item next" href=/zen101/it/062/>&#x25B6;</a>
    </div>
</body>
</html>
