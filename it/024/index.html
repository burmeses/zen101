<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Recitare i sutra</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Recitare i sutra</h1>
    <p>Un contadino chiese a un prete Tendai di recitare i sutra per sua moglie che era morta. Finita la recitazione, il contadino domandò: &#8220;Tu credi che mia moglie ne trarrà vantaggio?&#8221;.</p>
    <p>&#8220;La recitazione dei sutra sarà di beneficio non solo a tua moglie, ma anche a tutti gli esseri senzienti&#8221; rispose il prete.</p>
    <p>&#8220;Se dici che sarà di beneficio a tutti gli esseri senzienti,&#8221; ribatté il contadino &#8220;sta&#8217; a vedere che mia moglie è troppo debole e gli altri ne approfitteranno per rubarle il vantaggio che toccherebbe a lei. Sicché recita i sutra soltanto per lei, su da bravo&#8221;.</p>
    <p>Il prete gli spiegò che un buddhista vuole elargire benedizioni e augurare benefici a ogni essere vivente. &#8220;Questa è una bella regola,&#8221; tagliò corto il contadino &#8220;ma stavolta fa&#8217; un&#8217;eccezione, per piacere. Ho un vicino che è un gran villano e mi fa sempre un sacco di sgarbi. A me basta che da tutti quegli esseri senzienti tu escluda lui&#8221;.</p>
    <div class="nav">
        <div class="prev">
            <a href=/zen101/it/023/>prev</a>
        </div>
        <div class="toc">
            <a href="/zen101/it/">toc</a>
        </div>
        <div class="next">
            <a href=/zen101/it/025/>next</a>
        </div>
    </div>
</body>
</html>
