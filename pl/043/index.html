<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Zen w życiu żebraka</title>
    <link rel="icon" href="../../favicon.ico">
    <link rel="stylesheet" href="../../styles.css">
</head>
<body>
    <h1>Zen w życiu żebraka</h1>
    <p>W swoich czasach Tosui był dobrze znanym nauczycielem zen. Mieszkał w kilku świątyniach i nauczał w różnych prowincjach.</p>
    <p>Ostatnia z odwiedzonych przezeń świątyń zgromadziła tak wielu wyznawców, że Tosui powiedział im o swoim zamiarze całkowitego porzucenia nauczania. Poradził im, żeby rozeszli się i udali w dowolnych kierunkach. Po tym wydarzeniu wszelki ślad po nim zaginął.</p>
    <p>Trzy lata później jeden z jego uczniów odnalazł go żyjącego z żebrakami pod mostem w Kioto. Od razu zaczął błagać o przyjęcie na nauki.</p>
    <p>– Jeśli jesteś w stanie żyć tak jak ja chociaż przez kilka dni, może będę cię uczyć – odparł Tosui.</p>
    <p>Były uczeń przebrał się więc za żebraka i spędził dzień z Tosui. Następnego dnia zmarł jeden z żebraków. Tosui razem z uczniem o północy zanieśli jego ciało na zbocze góry, gdzie pochowali je. Następnie wrócili do swojego schronienia pod mostem.</p>
    <p>Przez pozostałą część nocy Tosui spał jak zabity, natomiast jego uczeń nie mógł zmrużyć oka.</p>
    <p>– Nie musimy dzisiaj żebrać o jedzenie – powiedział Tosui, kiedy nastał ranek. – Nasz zmarły przyjaciel zostawił trochę.</p>
    <p>Niestety uczeń nie mógł przełknąć nawet kęsa.</p>
    <p>– Mówiłem ci, że nie dasz rady żyć tak jak ja – stwierdził Tosui. – Wynoś się stąd i nie zawracaj mi więcej głowy.</p>
    <nav>
        <a href="../042"><img src="../../chevron-left.svg" alt="prev"></a>
        <a href="./../"><img src="../../list.svg" alt="toc"></a>
        <a href="../044"><img src="../../chevron-right.svg" alt="next"></a>
    </nav>
</body>
</html>
