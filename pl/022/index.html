<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Moje serce płonie jak ogień</title>
    <link rel="icon" href="../../favicon.ico">
    <link rel="stylesheet" href="../../styles.css">
</head>
<body>
    <h1>Moje serce płonie jak ogień</h1>
    <p>Soyen Shaku, pierwszy mistrz zen, który przyjechał do Ameryki, powiedział:</p>
    <p>– Moje serce płonie jak ogień, ale oczy są zimne niczym popiół.</p>
    <p>To właśnie on opracował poniższe reguły i praktykował je każdego dnia swojego życia.</p>
    <p>Rano, zanim się ubierzesz, rozpalaj kadzidło i medytuj;</p>
    <p>Udawaj się na spoczynek o stałej godzinie. Posiłki spożywaj w równych odstępach czasu. Jedz z umiarem i nigdy nie zaspokajaj głodu w pełni;</p>
    <p>Zachowuj się tak samo zarówno, gdy jesteś sam, jak i kiedy przyjmujesz gości;</p>
    <p>Uważaj na swoje słowa, a wszystko co mówisz realizuj w praktyce;</p>
    <p>Nie przepuszczaj nadarzającej się okazji, jednakże zawsze pomyśl dwa razy, zanim cokolwiek zrobisz;</p>
    <p>Nie żałuj przeszłości, patrz w przyszłość;</p>
    <p>Miej nieustraszone nastawienie bohatera i kochające serce dziecka;</p>
    <p>Udając się na spoczynek, śpij tak, jakby to miał być twój ostatni sen. Gdy się budzisz, wstawaj natychmiast. Zostawiaj łóżko tak, jakbyś wyrzucał parę starych butów.</p>
    <nav>
        <a href="../021"><img src="../../chevron-left.svg" alt="prev"></a>
        <a href="./../"><img src="../../list.svg" alt="toc"></a>
        <a href="../023"><img src="../../chevron-right.svg" alt="next"></a>
    </nav>
</body>
</html>
