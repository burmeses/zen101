<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Żywy Budda i bednarz</title>
    <link rel="icon" href="/zen101/static/favicon.ico">
    <link href='https://fonts.googleapis.com/css?family=PT+Serif:400,700' rel='stylesheet' type='text/css'>
    <link rel="stylesheet" href="/zen101/static/styles.css">
</head>
<body>
    
    <h1>Żywy Budda i bednarz</h1>

<p>Mistrzowie zen udzielają osobistych porad w oddzielnych pokojach. Nikt nie wchodzi do nich, kiedy nauczyciel i uczeń przebywają tam razem.</p>

<p>Mokurai, mistrz zen ze świątyni Kennin w Kioto, czerpał przyjemność z rozmów z kupcami i przedstawicielami prasy tak samo, jak ze swoimi uczniami. Pewien bednarz, który był niemal analfabetą, zadawał mistrzowi głupie pytania, wypijał herbatę, a potem odchodził.</p>

<p>Jednego dnia Mokurai chciał udzielić osobistej porady uczniowi, więc poprosił bednarza o zaczekanie w innym pokoju.</p>

<p>– Rozumiem, że jesteś żywym Buddą – zaprotestował mężczyzna. – Nawet kamienni Buddowie w świątyni nigdy nie odmawiają tłumom ludzi, którzy do nich przychodzą. Dlaczego zatem ja miałbym być wyproszony?</p>

<p>Mokurai musiał wyjść na zewnątrz, żeby zobaczyć się ze swoim uczniem.</p>


    <div class="nav">
        <div class="prev">
            
            <a href=/zen101/pl/085/>poprzednia</a>
            
        </div>
        <div class="toc">
            <a href="/zen101/pl/">spis treści</a>
        </div>
        <div class="next">
            
            <a href=/zen101/pl/087/>kolejna</a>
            
        </div>
    </div>

</body>
</html>