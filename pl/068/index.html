<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Jedna nuta zen</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Jedna nuta zen</h1>
    <p>Po tym, jak Kakua odwiedził cesarza, zniknął i nikt nie wiedział, co się z nim stało. Był pierwszym Japończykiem, który studiował zen w Chinach, ale – ponieważ nic, poza jedną nutą z niego nie przekazał – nie pamięta się, że to on przyniósł zen do ojczyzny.</p>
    <p>Kakua odwiedził Chiny i przyjął naukę. Podczas pobytu w tym kraju nie podróżował, lecz – stale medytując – mieszkał w odosobnionym miejscu na szczycie góry. Ilekroć ktoś go znajdował i prosił o nauczanie, Kakua mówił parę słów, a następnie przenosił się w inne miejsce, w którym jeszcze trudniej byłoby go znaleźć.</p>
    <p>Cesarz usłyszał o Kakui, kiedy ten wrócił do Japonii, i poprosił go o wygłoszenie nauki o zen, by w ten sposób pozytywnie wpłynął na niego i jego poddanych.</p>
    <p>Kakua w milczeniu stał przed cesarzem. Z fałdów szaty wydobył flet i zagrał jedną, krótką nutę. Ukłoniwszy się grzecznie, zniknął.</p>
    <div class="nav">
        <a class="nav-item prev" href=/zen101/pl/067/>&#x25C0;</a>
        <a class="nav-item" href="/zen101/pl/">&#x25C9;</a>
        <a class="nav-item next" href=/zen101/pl/069/>&#x25B6;</a>
    </div>
</body>
</html>
