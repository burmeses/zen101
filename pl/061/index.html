<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Gudo i cesarz</title>
    <link rel="icon" href="../../favicon.ico">
    <link rel="stylesheet" href="../../styles.css">
</head>
<body>
    <h1>Gudo i cesarz</h1>
    <p>Cesarz Goyozei studiował zen u mistrza Gudo.</p>
    <p>– Według zen czysty umysł jest Buddą, zgadza się? – zapytał.</p>
    <p>– Jeśli powiem tak, pomyślisz, że rozumiesz bez prawdziwego zrozumienia – odparł Gudo. – Jeśli powiem nie, zaprzeczę faktowi, który mógłbyś całkiem łatwo zrozumieć.</p>
    <p>Innego dnia cesarz zapytał:</p>
    <p>– Dokąd udaje się człowiek oświecony, gdy umiera?</p>
    <p>– Nie wiem – odpowiedział Gudo.</p>
    <p>– Dlaczego nie wiesz?</p>
    <p>– Ponieważ jeszcze nie umarłem.</p>
    <p>Cesarz wahał się czy dalej dociekać spraw, których jego umysł nie potrafił pojąć. Gudo uderzył więc ręką w podłogę, jakby chciał go przebudzić i cesarz doznał oświecenia!</p>
    <p>Po doznaniu oświecenia, cesarz szanował zen oraz Gudo bardziej niż kiedykolwiek przedtem. Pozwolił nawet staremu nauczycielowi nosić nakrycie głowy w pałacu podczas zimy. Kiedy Gudo przekroczył osiemdziesiąty rok życia, zdarzało mu się zasypiać w połowie swojego wykładu. Cesarz wychodził wówczas po cichu do innego pokoju, by jego ukochany nauczyciel mógł cieszyć się odpoczynkiem, którego potrzebowało starzejące się ciało.</p>
    <nav>
        <a href="../060"><img src="../../chevron-left.svg" alt="prev"></a>
        <a href="./../"><img src="../../list.svg" alt="toc"></a>
        <a href="../062"><img src="../../chevron-right.svg" alt="next"></a>
    </nav>
</body>
</html>
