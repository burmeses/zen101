<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Spanie w ciągu dnia</title>
    <link rel="icon" href="../../favicon.ico">
    <link rel="stylesheet" href="../../styles.css">
</head>
<body>
    <h1>Spanie w ciągu dnia</h1>
    <p>Mistrz Soyen Shaku odszedł z tego świata w wieku sześćdziesięciu jeden lat. Wypełniając dzieło swego życia, pozostawił wspaniałą naukę, dużo bogatszą niż nauki innych mistrzów zen. Latem jego uczniowie mieli zwyczaj ucinania sobie drzemek w ciągu dnia, na co mistrz przymykał oko, choć sam nigdy nie tracił chwili.</p>
    <p>Już w wieku dwunastu lat studiował filozoficzne rozważania Tendai. Pewnego letniego dnia powietrze było tak duszne, że mały Soyen wyciągnął nogi i zasnął pod nieobecność swojego nauczyciela.</p>
    <p>Trzy godziny później, nagle przebudzony, usłyszał wchodzącego mistrza. Było już jednak za późno. Leżał tuż przy wejściu.</p>
    <p>– Najmocniej przepraszam, najmocniej przepraszam – wyszeptał nauczyciel, przechodząc ostrożnie nad Soyenem, jakby był on jakimś wielce szanownym gościem. Od tej pory Soyen nigdy nie spał po południu.</p>
    <nav>
        <a href="../038"><img src="../../chevron-left.svg" alt="prev"></a>
        <a href="./../"><img src="../../list.svg" alt="toc"></a>
        <a href="../040"><img src="../../chevron-right.svg" alt="next"></a>
    </nav>
</body>
</html>
