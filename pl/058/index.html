<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Aresztowanie kamiennego Buddy</title>
    <link rel="icon" href="/zen101/static/favicon.ico">
    <link href='https://fonts.googleapis.com/css?family=PT+Serif:400,700' rel='stylesheet' type='text/css'>
    <link rel="stylesheet" href="/zen101/static/styles.css">
</head>
<body>
    
    <h1>Aresztowanie kamiennego Buddy</h1>

<p>Kupiec niosący na plecach pięćdziesiąt rulonów bawełny postanowił odpocząć od żaru dnia. Zatrzymał się w miejscu, gdzie stał wielki kamienny Budda. Po chwili zasnął, a kiedy się obudził, jego towaru nie było. Natychmiast powiadomił o tym policję.</p>

<p>Sędzia zwany O–oka rozpoczął dochodzenie.</p>

<p>– Ten kamienny Budda musi mieć skradzione dobra – stwierdził sędzia. – Powinien troszczyć się o pomyślność ludzi, ale nie dopełnił swojego świętego obowiązku. Aresztować go.</p>

<p>Policjanci aresztowali kamiennego Buddę i zanieśli go do sądu. Za statuą zebrał się hałaśliwy tłum, zaciekawiony, jaki wyrok ogłosi sędzia.</p>

<p>Kiedy O–oka pojawił się w sądzie, upomniał nieokrzesaną publiczność.</p>

<p>– Jakie macie prawo, ludzie, stać przed sądem i śmiać oraz żartować z toczącej się w nim rozprawy? To obraza sądu, która podlega karze grzywny i pozbawienia wolności.</p>

<p>Ludzie pospiesznie przepraszali.</p>

<p>– Powinienem nałożyć na was grzywnę – powiedział sędzia – ale zwolnię was z tej kary, jeśli każdy z was w ciągu trzech dni przyniesie jedną belę bawełny. Ten, kto tego nie uczyni, zostanie aresztowany.</p>

<p>Jedna z przyniesionych rolek bawełny została szybko rozpoznana przez kupca, jako jego własna, więc złodzieja szybko wykryto. Kupiec odzyskał towar, a pozostałą bawełnę zwrócono ludziom.</p>


    <div class="nav">
        <div class="prev">
            
            <a href=/zen101/pl/057/>poprzednia</a>
            
        </div>
        <div class="toc">
            <a href="/zen101/pl/">spis treści</a>
        </div>
        <div class="next">
            
            <a href=/zen101/pl/059/>kolejna</a>
            
        </div>
    </div>

</body>
</html>