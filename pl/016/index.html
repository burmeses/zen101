<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Niedaleko od stanu Buddy</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Niedaleko od stanu Buddy</h1>
    <p>Pewien student podczas wizyty u Gasana, zapytał go:</p>
    <p>– Czy czytałeś kiedykolwiek chrześcijańską Biblię?</p>
    <p>– Nie – odparł Gasan. – Przeczytaj mi ją.</p>
    <p>Student otworzył Bibilię i zaczął czytać fragment z ewangelii według św. Mateusza: „A o odzienie czemu zbytnio się troszczycie? Przypatrzcie się liliom na polu, jak rosną: nie pracują ani przędą. A powiadam wam: nawet Salomon w całym swoim przepychu nie był tak ubrany jak jedna z nich. […] Nie troszczcie się więc zbytnio o jutro, bo jutrzejszy dzień sam o siebie troszczyć się będzie” .</p>
    <p>– Ten, kto wypowiedział te słowa jest według mnie człowiekiem oświeconym – stwierdził Gasan.</p>
    <p>Student czytał dalej: „Proście, a będzie wam dane; szukajcie, a znajdziecie; kołaczcie, a otworzą wam. Albowiem każdy, kto prosi, otrzymuje, kto szuka, znajduje; a kołaczącemu otwierają” .</p>
    <p>– To jest doskonałe – powiedział Gasan. – Ten, kto to powiedział nie był daleko od stanu Buddy.</p>
    <div class="nav">
        <a class="nav-item prev" href=/zen101/pl/015/>&#x25C0;</a>
        <a class="nav-item" href="/zen101/pl/">&#x25C9;</a>
        <a class="nav-item next" href=/zen101/pl/017/>&#x25B6;</a>
    </div>
</body>
</html>
