<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Zen w każdej minucie</title>
    <link rel="icon" href="../../favicon.ico">
    <link rel="stylesheet" href="../../styles.css">
</head>
<body>
    <h1>Zen w każdej minucie</h1>
    <p>Adepci zen pozostają ze swoimi mistrzami co najmniej przez dziesięć lat, zanim ośmielą się uczyć innych. Nan-in został odwiedzony przez Tenno, który zakończywszy okres uczniowski, został nauczycielem. Dzień był deszczowy, więc Tenno założył drewniane chodaki i wziął parasol.</p>
    <p>Po powitaniu Nan-in zauważył:</p>
    <p>– Przypuszczam, że zostawiłeś swoje chodaki w przedpokoju. Chciałbym wiedzieć, czy twój parasol znajduje się po prawej czy po lewej stronie chodaków.</p>
    <p>Zakłopotany Tenno, nie potrafił udzielić natychmiastowej odpowiedzi. Zrozumiał, że nie praktykował swojego zen w każdej minucie życia. Został uczniem Nan-ina i studiował jeszcze sześć lat, by to osiągnąć.</p>
    <nav>
        <a href="../034"><img src="../../chevron-left.svg" alt="prev"></a>
        <a href="./../"><img src="../../list.svg" alt="toc"></a>
        <a href="../036"><img src="../../chevron-right.svg" alt="next"></a>
    </nav>
</body>
</html>
