<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Nauczanie ostatecznego</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Nauczanie ostatecznego</h1>
    <p>W dawnych czasach w Japonii, do lampionów wykonanych z bambusa i papieru wstawiano świece. Pewnemu ślepcowi, który odwiedził wieczorem przyjaciela, zaoferowano lampion na drogę powrotną do domu.</p>
    <p>– Nie potrzebuję lampionu – powiedział. – Ciemność i światło niczym się dla mnie nie różnią.</p>
    <p>– Wiem, że nie potrzebujesz lampionu do znalezienia drogi do domu – odparł jego przyjaciel – jeśli jednak nie będziesz go miał, ktoś inny może wpaść na ciebie.</p>
    <p>Musisz więc go wziąć.</p>
    <p>Ślepiec wyruszył z lampionem, lecz nie zdążył odejść zbyt daleko, gdy ktoś wpadł wprost na niego.</p>
    <p>– Patrz jak idziesz! – krzyknął do nieznajomego. – Nie widzisz mojego lampionu?</p>
    <p>– Świeca w nim zgasła, bracie – odpowiedział tamten.</p>
    <div class="nav">
        <div class="prev">
            <a href=/zen101/pl/096/>poprzednia</a>
        </div>
        <div class="toc">
            <a href="/zen101/pl/">spis treści</a>
        </div>
        <div class="next">
            <a href=/zen101/pl/098/>kolejna</a>
        </div>
    </div>
</body>
</html>
