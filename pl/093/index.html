<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Zen gawędziarza</title>
    <link rel="icon" href="../../favicon.ico">
    <link rel="stylesheet" href="../../styles.css">
</head>
<body>
    <h1>Zen gawędziarza</h1>
    <p>Encho był słynnym gawędziarzem. Jego opowieści o miłości poruszały serca słuchaczy. Kiedy opowiadał o wojnie mieli wrażenie, że sami znajdują się na polu bitwy.<br />
    Pewnego dnia Encho spotkał Yamaokę Tesshu, laika, który w zen osiągnął niemal mistrzostwo.</p>
    <p>– Rozumiem – powiedział Yamaoka – że jesteś najlepszym gawędziarzem w kraju i że doprowadzasz ludzi do łez lub śmiechu, wedle swojej woli. Opowiedz mi moją ulubioną historię o Brzoskwiniowym Chłopcu. Kiedy byłem małym brzdącem, spałem u boku mojej matki, a ona często opowiadała tę legendę. Zawsze zasypiałem w środku opowieści. Opowiedz mi ją w taki sposób, jak robiła to matka.</p>
    <p>Encho nie ośmielił się tego uczynić. Poprosił o czas na przygotowanie. Kilka miesięcy później przyszedł do Yamaoki.</p>
    <p>– Proszę – powiedział – pozwól mi opowiedzieć tę historię.</p>
    <p>– Kiedy indziej – odpowiedział Yamaoka.</p>
    <p>Encho był szczerze rozczarowany. Dopracowywał więc opowieść dalej i próbował ponownie. Yamaoka odmawiał mu wiele razy. Kiedy Encho zaczynał mówić,</p>
    <p>Yamaoka powstrzymywał go.</p>
    <p>– Jeszcze nie jesteś taki, jak moja matka.</p>
    <p>Encho potrzebował pięciu lat, żeby móc opowiedzieć Yamaoce legendę, jak robiła to jego matka.</p>
    <p>W taki sposób Yamaoka przekazał zen gawędziarzowi.</p>
    <nav>
        <a href="../092"><img src="../../chevron-left.svg" alt="prev"></a>
        <a href="./../"><img src="../../list.svg" alt="toc"></a>
        <a href="../094"><img src="../../chevron-right.svg" alt="next"></a>
    </nav>
</body>
</html>
