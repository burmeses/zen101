<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Temperament</title>
    <link rel="icon" href="../../favicon.ico">
    <link rel="stylesheet" href="../../styles.css">
</head>
<body>
    <h1>Temperament</h1>
    <p>Student zen przyszedł do Bankei i poskarżył się:</p>
    <p>– Mistrzu, mam nieposkromiony temperament. Jak mogę go zmienić?</p>
    <p>– To zaiste bardzo dziwne – odparł Bankei. – Pozwól, że się przyjrzę.</p>
    <p>– W tej chwili nie mogę ci go pokazać – odpowiedział student.</p>
    <p>– A kiedy będziesz mógł? – zapytał Bankei.</p>
    <p>– Pojawia się nieoczekiwanie – odpowiedział student.</p>
    <p>– W takim razie – podsumował Bankei – nie może być twoją prawdziwą naturą. Gdyby nią był, mógłbyś mi go pokazać w każdej chwili. Nie miałeś go, kiedy się urodziłeś i nie dali ci go twoi rodzice. Przemyśl to.</p>
    <nav>
        <a href="../074"><img src="../../chevron-left.svg" alt="prev"></a>
        <a href="./../"><img src="../../list.svg" alt="toc"></a>
        <a href="../076"><img src="../../chevron-right.svg" alt="next"></a>
    </nav>
</body>
</html>
