<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Wycieczka o północy</title>
    <link rel="icon" href="../../favicon.ico">
    <link rel="stylesheet" href="../../styles.css">
</head>
<body>
    <h1>Wycieczka o północy</h1>
    <p>Wielu uczniów studiowało medytację pod okiem mistrza zen Sengai’a. Jeden z nich miał zwyczaj wstawać w nocy, przechodzić przez świątynny mur i udawać się na pełną przyjemności wycieczkę do miasta.</p>
    <p>Sengai, przeprowadzając inspekcję kwater sypialnych, zorientował się, że brakuje jednego ucznia. Odkrył także wysoki stołek, którego uczeń używał do wspinania się na mur. Sengai schował stołek i sam stanął na jego miejscu.</p>
    <p>Kiedy włóczykij wrócił – nie wiedząc, że Sengai zastąpił stołek – postawił stopę na głowie mistrza i zeskoczył na ziemię. Kiedy zorientował się, co zrobił, przeraził się nie na żarty.</p>
    <p>– Jest bardzo chłodno – powiedział Sengai – tak wcześnie rano. Uważaj, żebyś się nie przeziębił.</p>
    <p>Uczeń nigdy więcej już nie wyszedł w nocy.</p>
    <nav>
        <a href="../093"><img src="../../chevron-left.svg" alt="prev"></a>
        <a href="./../"><img src="../../list.svg" alt="toc"></a>
        <a href="../095"><img src="../../chevron-right.svg" alt="next"></a>
    </nav>
</body>
</html>
