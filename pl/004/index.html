<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Posłuszeństwo</title>
    <link rel="icon" href="../../favicon.ico">
    <link rel="stylesheet" href="../../styles.css">
</head>
<body>
    <h1>Posłuszeństwo</h1>
    <p>W wykładach mistrza Bankei uczestniczyli nie tylko adepci zen, lecz osoby wszystkich warstw społecznych oraz wyznań. Mistrz nigdy nie recytował sutr i nie pozwalał sobie na przeprowadzanie scholastycznych rozpraw. Zamiast tego, jego słowa płynęły prosto z serca, docierając bezpośrednio do serc słuchaczy.</p>
    <p>Ogromna ilość słuchaczy mistrza rozgniewała kapłana sekty nichiren, ponieważ wielu zwolenników owej sekty odeszło, by posłuchać o zen u Bankei’a. Egocentryczny kapłan nichiren przyszedł do świątyni, zdecydowany podjąć dyskusję z mistrzem.</p>
    <p>– Hej, nauczycielu zen – zawołał. – Poczekaj chwilę. Każdy człowiek darzący cię szacunkiem będzie posłuszny twemu słowu, lecz ja nie darzę cię szacunkiem.</p>
    <p>Potrafisz sprawić, bym i ja był ci posłuszny?</p>
    <p>– Podejdź tu do mnie, a udowodnię ci – powiedział Bankei.</p>
    <p>Przepełniony dumą, kapłan utorował sobie drogę przez tłum do nauczyciela.</p>
    <p>Bankei uśmiechnął się.</p>
    <p>– Choć, usiądź po mojej lewej stronie.</p>
    <p>Kapłan zgodził się.</p>
    <p>– Nie – powiedział Bankei – lepiej będzie nam się rozmawiało, jeśli usiądziesz po mojej prawej stronie. Przejdź tutaj.</p>
    <p>Kapłan z godnością przeszedł na prawą stronę.</p>
    <p>– Jak widzisz – rzekł Bankei – jesteś wobec mnie całkiem posłuszny i mam wrażenie, że jesteś bardzo uprzejmym człowiekiem. A teraz siadaj i słuchaj.</p>
    <nav>
        <a href="../003"><img src="../../chevron-left.svg" alt="prev"></a>
        <a href="./../"><img src="../../list.svg" alt="toc"></a>
        <a href="../005"><img src="../../chevron-right.svg" alt="next"></a>
    </nav>
</body>
</html>
