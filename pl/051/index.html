<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Kwaśne miso</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Kwaśne miso</h1>
    <p>Dairyo, mnich–kucharz w klasztorze Bankei’a postanowił bardziej troszczyć się o zdrowie swojego starego nauczyciela. Zdecydował, że będzie podawał mu wyłącznie świeże miso, pastę z soi zmieszanej z pszenicą i drożdżami, która często fermentuje.</p>
    <p>Bankei zauważywszy, że dostaje lepsze miso niż jego uczniowie, zapytał:</p>
    <p>– Kto dzisiaj gotuje?</p>
    <p>Przysłano do niego Dairyo. Bankei dowiedział się, że stosownie do jego wieku i pozycji powinien jadać tylko świeże miso.</p>
    <p>– W takim razie uważasz, że w ogóle nie powinienem jeść – rzekł do kucharza, po czym poszedł do swojego pokoju i zamknął za sobą drzwi.</p>
    <p>Dairyo, siedząc pod drzwiami, błagał swojego nauczyciela o wybaczenie. Bankei nie odpowiadał. Przez siedem dni siedzieli w ten sposób.</p>
    <p>W końcu zdesperowany uczeń krzyknął głośno do Bankei’a:</p>
    <p>– Tobie może nic nie będzie, stary nauczycielu, ale ten młody uczeń musi jeść. Nie może obywać się bez jedzenia w nieskończoność!</p>
    <p>Wtedy Bankei otworzył drzwi. Uśmiechał się.</p>
    <p>– Domagam się takiego samego jedzenia, jak najgorszy spośród moich uczniów. Kiedy ty zostaniesz nauczycielem, nie chcę żebyś o tym zapomniał.</p>
    <div class="nav">
        <a class="nav-item prev" href=/zen101/pl/050/>&#x25C0;</a>
        <a class="nav-item" href="/zen101/pl/">&#x25C9;</a>
        <a class="nav-item next" href=/zen101/pl/052/>&#x25B6;</a>
    </div>
</body>
</html>
