<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Nie przywiązuj się do pyłu</title>
    <link rel="icon" href="../../favicon.ico">
    <link rel="stylesheet" href="../../styles.css">
</head>
<body>
    <h1>Nie przywiązuj się do pyłu</h1>
    <p>Zengetsu, chiński mnich żyjący za czasów dynastii T’ang, zapisał następujące rady dla swoich uczniów:</p>
    <p>Prawdziwą drogą adepta zen jest życie w świecie, ale nie przywiązywanie się do jego miałkiej materii, która jest niczym innym jak pyłem.</p>
    <p>Będąc świadkiem dobrego uczynku jakiegoś człowieka, zachęcaj się do podążania za jego przykładem. Słysząc o złym postępku, odradzaj sobie naśladowania go.</p>
    <p>Nawet przebywając samemu w ciemnym pokoju, zachowuj się tak, jakbyś miał przed sobą szlachetnego gościa. Wyrażaj swoje uczucia, ale tylko adekwatnie do twojej prawdziwej natury.</p>
    <p>Ubóstwo jest twoim skarbem. Nigdy nie zamieniaj go na wygodne życie.</p>
    <p>Ktoś może wyglądać na głupca, ale nim nie być. Być może po prostu troskliwie strzeże swojej mądrości.</p>
    <p>Cnoty są owocem samodyscypliny, nie spadają same z nieba, jak deszcz czy śnieg.</p>
    <p>Skromność jest podstawą wszelkich cnót. Pozwól swoim sąsiadom odkryć siebie, zanim sam się im ujawnisz.</p>
    <p>Szlachetne serce nigdy się nie narzuca. Jego słowa są niczym rzadkie klejnoty, nieczęsto pokazywane i o wielkiej wartości.</p>
    <p>Dla solidnego ucznia każdy dzień jest dniem pomyślnym. Czas mija, lecz on nigdy nie pozostaje w tyle. Ani chwała ani wstyd nie robią na nim wrażenia.</p>
    <p>Potępiaj siebie, nigdy innych. Nie dyskutuj o tym, co dobre, a co złe.</p>
    <p>Pewne rzeczy, chociaż dobre, przez wiele pokoleń było uznawane za złe. Skoro wartość sprawiedliwości może zostać doceniona po upływie wieków, nie ma potrzeby, aby pragnąć natychmiastowego uznania.</p>
    <p>Żyj, mając cel i pozostaw po sobie rezultaty działań dla wspaniałego prawa wszechświata. Przeżywaj każdy dzień w spokojnej kontemplacji.</p>
    <nav>
        <a href="../076"><img src="../../chevron-left.svg" alt="prev"></a>
        <a href="./../"><img src="../../list.svg" alt="toc"></a>
        <a href="../078"><img src="../../chevron-right.svg" alt="next"></a>
    </nav>
</body>
</html>
