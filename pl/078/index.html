<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Prawdziwa pomyślność</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Prawdziwa pomyślność</h1>
    <p>Pewien bogaty człowiek poprosił Sengai’a o napisanie tekstu zapewniającego nieprzerwaną pomyślność jego rodzinie. Chodziło mu o coś, co mogłoby być pilnie strzeżone przez całe pokolenia.</p>
    <p>Sengai wyciągnął dużą kartę papieru i napisał: „Ojciec umiera, syn umiera, wnuk umiera”.</p>
    <p>Bogacz rozzłościł się.</p>
    <p>– Prosiłem, żebyś napisał coś, co przyniesie szczęście mojej rodzinie! Dlaczego robisz sobie z tego taki okrutny żart?</p>
    <p>– To żaden żart – wyjaśnił Sengai. – Jeżeli twój syn umrze przed tobą, to cię bardzo zasmuci. Jeżeli twój wnuk umrze przed twoim synem, obaj będziecie mieli złamane serca. Jeżeli twoja rodzina, pokolenie za pokoleniem, będzie umierać w takim porządku, w jakim napisałem, to będzie to naturalna kolej rzeczy. Ja nazywam to prawdziwą pomyślnością.</p>
    <div class="nav">
        <a class="nav-item prev" href=/zen101/pl/077/>&#x25C0;</a>
        <a class="nav-item" href="/zen101/pl/">&#x25C9;</a>
        <a class="nav-item next" href=/zen101/pl/079/>&#x25B6;</a>
    </div>
</body>
</html>
