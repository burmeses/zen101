<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Budda</title>
    <link rel="icon" href="../../favicon.ico">
    <link rel="stylesheet" href="../../styles.css">
</head>
<body>
    <h1>Budda</h1>
    <p>W epoce Meiji w Tokio mieszkało dwóch wybitnych mistrzów zen, którzy diametralnie różnili się w swoich charakterach. Jeden z nich, Unsho – instruktor z Shingon, bardzo skrupulatnie przestrzegał zaleceń Buddy. Nigdy nie pił alkoholu, ani nie jadł po jedenastej rano. Drugi z nauczycieli, Tanzan, profesor filozofii Cesarskiego Uniwersytetu, nigdy nie trzymał się buddyjskich reguł. Kiedy robił się głodny – jadł, kiedy miał ochotę zdrzemnąć się w ciągu dnia – robił to bez ogródek.</p>
    <p>Pewnego dnia Unsho odwiedził Tanzana, akurat raczącego się winem – napojem, którego nawet kropla nie powinna przecież dotknąć języka buddysty.</p>
    <p>– Witaj, bracie – powitał go Tanzan. – Napijesz się ze mną?</p>
    <p>– Nigdy nie piję wina! – Unsho oznajmił uroczyście.</p>
    <p>– Nie można nazwać człowiekiem kogoś, kto nie pije wina – powiedział Tanzan.</p>
    <p>– Czy to znaczy, że odmawiasz mi człowieczeństwa tylko dlatego, że nie oddaję się we władanie napojom alkoholowym? – zawoła rozgniewany Unsho. – Skoro nie jestem człowiekiem, czym jestem?</p>
    <p>– Buddą – odparł Tanzan.</p>
    <nav>
        <a href="../012"><img src="../../chevron-left.svg" alt="prev"></a>
        <a href="./../"><img src="../../list.svg" alt="toc"></a>
        <a href="../014"><img src="../../chevron-right.svg" alt="next"></a>
    </nav>
</body>
</html>
