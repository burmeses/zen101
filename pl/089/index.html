<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Dialog zen</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Dialog zen</h1>
    <p>Nauczyciele zen trenują swoich uczniów w sztuce wyrażania opinii. Dwie świątynie zen miały pod opieką dzieci. Jedno, chodząc codziennie rano po warzywa, spotykało drugie po drodze.</p>
    <p>– Dokąd idziesz? – zapytało pierwsze dziecko pewnego dnia.</p>
    <p>– Tam, gdzie poniosą mnie nogi – odpowiedziało drugie.</p>
    <p>Odpowiedź zaintrygowała pierwsze dziecko, które udało się do swojego nauczyciela po pomoc w tej kwestii.</p>
    <p>– Jutro rano – poinstruował nauczyciel – kiedy spotkasz tego malca, zadaj mu to samo pytanie. Udzieli ci tej samej odpowiedzi, a wtedy zapytaj: „Przypuśćmy, że nie masz nóg, dokąd więc idziesz?” To da mu nauczkę.</p>
    <p>Dzieci spotkały się znowu następnego ranka.</p>
    <p>– Dokąd idziesz? – zapytało pierwsze dziecko.</p>
    <p>– Idę, dokądkolwiek zawieje wiatr – odparło drugie.</p>
    <p>Ta odpowiedź znowu wprawiła młodzieńca w zakłopotanie. Wrócił zatem pokonany do swojego nauczyciela.</p>
    <p>– Zapytaj go dokąd idzie, kiedy wiatr nie wieje – zasugerował nauczyciel.</p>
    <p>Następnego dnia dzieci spotkały się po raz trzeci.</p>
    <p>– Dokąd idziesz? – zapytało pierwsze dziecko.</p>
    <p>– Idę na targ kupić warzywa – odparło drugie.</p>
    <div class="nav">
        <a class="nav-item prev" href=/zen101/pl/088/>&#x25C0;</a>
        <a class="nav-item" href="/zen101/pl/">&#x25C9;</a>
        <a class="nav-item next" href=/zen101/pl/090/>&#x25B6;</a>
    </div>
</body>
</html>
