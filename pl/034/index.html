<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Uśmiech jego życia</title>
    <link rel="icon" href="/zen101/static/favicon.ico">
    <link href='https://fonts.googleapis.com/css?family=PT+Serif:400,700' rel='stylesheet' type='text/css'>
    <link rel="stylesheet" href="/zen101/static/styles.css">
</head>
<body>
    
    <h1>Uśmiech jego życia</h1>

<p>Mokusen nigdy się nie uśmiechał, aż do ostatniego dnia swojego życia. Kiedy nadszedł jego czas, powiedział do najwierniejszych spośród swoich uczniów:</p>

<p>– Studiowaliście pod moim okiem ponad dziesięć lat. Pokażcie mi prawdziwe zrozumienie zen. Ten, który wyrazi to najbardziej klarownie, zostanie moim następcą i otrzyma moje szaty oraz miskę.</p>

<p>Wszyscy przyglądali się surowej twarzy Mokusena, ale nikt nic nie powiedział.</p>

<p>Encho, długoletni uczeń mistrza, przysunął się na skraj posłania. Podsunął ku nauczycielowi kubek z lekarstwem. To była jego odpowiedź.</p>

<p>Twarz Mokusena przybrała jeszcze bardziej surowy wyraz.</p>

<p>– Tylko tyle pojmujesz? – zapytał.</p>

<p>Encho przestawił kubek w poprzednie miejsce.</p>

<p>Na twarzy Mokusena pojawił się piękny uśmiech.</p>

<p>– Ty draniu – powiedział do Encho. – Spędziłeś ze mną dziesięć lat, a jeszcze nie widziałeś całego mojego ciała. Weź szatę i miskę. Należą do ciebie.</p>


    <div class="nav">
        <div class="prev">
            
            <a href=/zen101/pl/033/>poprzednia</a>
            
        </div>
        <div class="toc">
            <a href="/zen101/pl/">spis treści</a>
        </div>
        <div class="next">
            
            <a href=/zen101/pl/035/>kolejna</a>
            
        </div>
    </div>

</body>
</html>