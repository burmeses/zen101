<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Złodziej, który został uczniem</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Złodziej, który został uczniem</h1>
    <p>Kiedy pewnego wieczoru Shichiri Kojun recytował sutry, wdarł się do jego domu złodziej uzbrojony w ostry miecz i zażądał pieniędzy albo życia.</p>
    <p>– Nie przeszkadzaj mi. Pieniądze znajdziesz w tamtej szufladzie – rzekł Shichiri i na nowo podjął recytację. Po chwili przerwał jednak i krzyknął:</p>
    <p>– Nie zabieraj wszystkiego. Potrzebuję trochę, żeby jutro zapłacić podatki.</p>
    <p>Intruz zabrał większość i zaczął zbierać się do wyjścia.</p>
    <p>– Powinieneś podziękować, kiedy dostajesz prezent – dodał Shichiri.</p>
    <p>Mężczyzna podziękował i wyszedł.</p>
    <p>Kilka dni później został złapany i przyznał się, między innymi, do obrabowania Shichiri’ego.</p>
    <p>– Ten człowiek nie jest złodziejem – powiedział Shichiri, kiedy został wezwany na świadka – przynajmniej nic mi o tym nie wiadomo. Podarowałem mu pieniądze i podziękował za nie.</p>
    <p>Po odbyciu kary, złodziej udał się do Shichiri’ego i został jego uczniem.</p>
    <div class="nav">
        <a class="nav-item prev" href=/zen101/pl/043/>&#x25C0;</a>
        <a class="nav-item" href="/zen101/pl/">&#x25C9;</a>
        <a class="nav-item next" href=/zen101/pl/045/>&#x25B6;</a>
    </div>
</body>
</html>
