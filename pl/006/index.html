<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Uprzejmość pozbawiona miłości</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Uprzejmość pozbawiona miłości</h1>
    <p>Żyła w Chinach pewna stara kobieta, która przez dwadzieścia lat utrzymywała mnicha. Kazała wybudować dla niego małą chatkę i karmiła go, kiedy medytował. W końcu zapragnęła się dowiedzieć, jakie przez cały ten czas poczynił postępy.</p>
    <p>By się przekonać, skorzystała z pomocy bardzo ponętnej dziewczyny.</p>
    <p>– Idź i obejmij go – powiedziała dziewczynie – a potem zapytaj: „Co teraz zrobimy?”</p>
    <p>Dziewczyna odwiedziła mnicha i bez większych ceregieli obsypała go pieszczotami, pytając na koniec, co zamierza z tym zrobić.</p>
    <p>– Stare drzewo rośnie zimą na zimnym kamieniu – odparł mnich nieco poetycko. – Nigdzie nie znajduje ciepła.</p>
    <p>Dziewczyna wróciła do starej kobiety i zrelacjonowała wypowiedź mnicha.</p>
    <p>– Pomyśleć, że karmiłam tego człowieka przez dwadzieścia lat! – zawołała rozgniewana staruszka. – Nie wykazał żadnego zainteresowania twoimi potrzebami, najmniejszej ochoty do zrozumienia twojego położenia. Nie musiał odpowiadać pożądaniem na namiętność, powinien jednak okazać choć odrobinę współczucia.</p>
    <p>Natychmiast poszła do chaty mnicha i spaliła ją.</p>
    <div class="nav">
        <a class="nav-item prev" href=/zen101/pl/005/>&#x25C0;</a>
        <a class="nav-item" href="/zen101/pl/">&#x25C9;</a>
        <a class="nav-item next" href=/zen101/pl/007/>&#x25B6;</a>
    </div>
</body>
</html>
