<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Dziesięciu następców</title>
    <link rel="icon" href="/zen101/static/favicon.ico">
    <link href='https://fonts.googleapis.com/css?family=PT+Serif:400,700' rel='stylesheet' type='text/css'>
    <link rel="stylesheet" href="/zen101/static/styles.css">
</head>
<body>
    
    <h1>Dziesięciu następców</h1>

<p>Uczniowie zen składają przysięgę, że nawet gdyby mieli zostać zabici przez swojego nauczyciela, nie przestaną uczyć się zen. Zazwyczaj ranią swój palec i krwawą pieczęcią potwierdzają to zobowiązanie. Z czasem przysięga ta stała się czystą formalnością, dlatego uczeń pozbawiony życia ręką Ekido został uznany za męczennika.
Ekido był bardzo surowym nauczycielem. Uczniowie bali się go. Jeden z nich miał dyżur, jego zadaniem było uderzanie w gong o odpowiedniej porze dnia. Kiedy jednak jego wzrok przyciągnęła piękna dziewczyna, wchodząca przez świątynną bramę, zapomniał o swoim obowiązku.</p>

<p>W tym momencie Ekido, który stał tuż za nim, uderzył go swoją laską, a uderzenie to pozbawiło ucznia życia.</p>

<p>Opiekun ucznia, słysząc o wypadku, poszedł wprost do Ekido. Wiedząc, że nie można go winić, pochwalił mistrza za surowość jego nauki. Ekido zachowywał się tak samo, jakby uczeń nadal żył.</p>

<p>Po tym wydarzeniu, pod jego przewodnictwem wyszkoliło się ponad dziesięciu oświeconych następców, co było nadzwyczaj dużą liczbą.</p>


    <div class="nav">
        <div class="prev">
            
            <a href=/zen101/pl/072/>poprzednia</a>
            
        </div>
        <div class="toc">
            <a href="/zen101/pl/">spis treści</a>
        </div>
        <div class="next">
            
            <a href=/zen101/pl/074/>kolejna</a>
            
        </div>
    </div>

</body>
</html>