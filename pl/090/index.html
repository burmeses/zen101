<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ostatnie uderzenie w głowę</title>
    <link rel="icon" href="/zen101/static/favicon.ico">
    <link href='https://fonts.googleapis.com/css?family=PT+Serif:400,700' rel='stylesheet' type='text/css'>
    <link rel="stylesheet" href="/zen101/static/styles.css">
</head>
<body>
    
    <h1>Ostatnie uderzenie w głowę</h1>

<p>Tangen studiował u Sengai’a od dziecka. Kiedy skończył dwadzieścia lat, postanowił opuścić swojego nauczyciela i odwiedzić innych, by przeprowadzić studia porównawcze. Sengai jednak nie wyraził na to zgody. Ilekroć Tangen o tym wspominał, Sengai uderzał go w głowę.</p>

<p>W końcu Tangen poprosił starszego brata, żeby pochlebstwem przekonał nauczyciela do wyrażenia zgody. Brat zrobił to.</p>

<p>– Załatwione – przekazał Tangenowi. – Ustaliłem z mistrzem, że rozpoczniesz swoją pielgrzymkę natychmiast.</p>

<p>Tangen poszedł do Sengai’a, podziękować za jego zgodę. Ten jednak tylko uderzył go w głowę.</p>

<p>Tangen powiedział o tym starszemu bratu.</p>

<p>– O co tu chodzi? – tamten zapytał. – Sengai nic nie zyska na tym, że najpierw udzieli mu pozwolenia, a potem zmieni zdanie. Powiem mu to – po czym poszedł zobaczyć się z nauczycielem.</p>

<p>– Nie zmieniłem swojego zdania – powiedział Sengai. – Po prostu chciałem po raz ostatni uderzyć go w głowę, ponieważ kiedy wróci będzie oświecony, a ja nie będę mógł go już ganić.</p>


    <div class="nav">
        <div class="prev">
            
            <a href=/zen101/pl/089/>poprzednia</a>
            
        </div>
        <div class="toc">
            <a href="/zen101/pl/">spis treści</a>
        </div>
        <div class="next">
            
            <a href=/zen101/pl/091/>kolejna</a>
            
        </div>
    </div>

</body>
</html>