<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Recytowanie sutr</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Recytowanie sutr</h1>
    <p>Pewien rolnik poprosił kapłana Tendai o wyrecytowanie sutr dla jego zmarłej żony. Po zakończeniu recytacji, rolnik zapytał:</p>
    <p>– Myślisz, że moja żona zyska dzięki temu łaskę?</p>
    <p>– Nie tylko twoja żona, ale wszelkie czujące istoty odnoszą korzyści z recytacji sutr – odrzekł kapłan.</p>
    <p>– Skoro twierdzisz, że korzyść odniosą wszystkie czujące istoty – powiedział farmer – moja żona może otrzymać mniej łaski, na czym skorzystają inni, gdyż otrzymają to, co ona powinna. Proszę, wyrecytuj sutry tylko dla niej.</p>
    <p>Kapłan wyjaśnił, że pragnieniem buddysty jest nieść błogosławieństwo wszystkim istotom żyjącym.</p>
    <p>– To dobra nauka – stwierdził rolnik – ale proszę, zrób ten jeden wyjątek. Mam sąsiada, który jest opryskliwy i złośliwy wobec mnie. Wystarczy wykluczyć go z grona istot czujących.</p>
    <div class="nav">
        <div class="prev">
            <a href=/zen101/pl/023/>poprzednia</a>
        </div>
        <div class="toc">
            <a href="/zen101/pl/">spis treści</a>
        </div>
        <div class="next">
            <a href=/zen101/pl/025/>kolejna</a>
        </div>
    </div>
</body>
</html>
