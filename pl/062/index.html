<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>W rękach przeznaczenia</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>W rękach przeznaczenia</h1>
    <p>Wspaniały japoński wojownik zwany Nobunaga postanowił zaatakować wroga, choć liczba jego wojsk była dziesięciokrotnie mniejsza. Wiedział, że zwycięży, ale jego żołnierze mieli wątpliwości.</p>
    <p>Po drodze na pole bitwy zatrzymał się przy świątyni Shinto i powiedział do swoich ludzi:</p>
    <p>– Po wyjściu ze świątyni rzucę monetą. Jeśli wypadnie reszka – zwyciężymy, jeśli orzeł – przegramy. – Przeznaczenie trzyma nas w swych rękach.<br />
    Nobunaga wszedł do świątyni i odmówił modlitwę w milczeniu. Potem wyszedł i rzucił monetą. Wypadła reszka. Jego żołnierze byli tak chętni do walki, że z łatwością zwyciężyli.</p>
    <p>– Nikt nie może zmienić swojego przeznaczenia – powiedział po bitwie jego adiutant.</p>
    <p>– Zaiste, nie może – odparł Nobunaga, pokazując monetę. Była sfałszowana, miała reszkę z obu stron.</p>
    <div class="nav">
        <a class="nav-item prev" href=/zen101/pl/061/>&#x25C0;</a>
        <a class="nav-item" href="/zen101/pl/">&#x25C9;</a>
        <a class="nav-item next" href=/zen101/pl/063/>&#x25B6;</a>
    </div>
</body>
</html>
