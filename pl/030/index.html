<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Wizytówka</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Wizytówka</h1>
    <p>Keichu, wielki nauczyciel zen z epoki Meiji, zarządzał Tofuku, katedrą w Kioto. Pewnego dnia przybył do niego gubernator Kioto. Nigdy wcześniej się nie spotkali.</p>
    <p>Asystent mistrza przyniósł wizytówkę, na której było napisane: Kitagaki, Gubernator Kioto.</p>
    <p>– Nie chcę mieć nic wspólnego z takim człowiekiem – powiedział Keichu do swojego ucznia. – Powiedz mu, żeby się stąd zabierał.</p>
    <p>Asystent zwrócił wizytówkę z przeprosinami.</p>
    <p>– Nie przepraszaj, to moja wina – powiedział gubernator i ołówkiem skreślił z wizytówki słowa: „Gubernator Kioto”. – Zapytaj swojego mistrza jeszcze raz.</p>
    <p>– O, czyż to nie Kitagaki? – zawołał nauczyciel ujrzawszy wizytówkę. – Z tym człowiekiem chcę się zobaczyć.</p>
    <div class="nav">
        <a class="nav-item prev" href=/zen101/pl/029/>&#x25C0;</a>
        <a class="nav-item" href="/zen101/pl/">&#x25C9;</a>
        <a class="nav-item next" href=/zen101/pl/031/>&#x25B6;</a>
    </div>
</body>
</html>
