<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Szczęśliwy Chińczyk</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Szczęśliwy Chińczyk</h1>
    <p>Każdy turysta odwiedzający chińską dzielnicę w którymś z amerykańskich miast zobaczy posągi tęgiego człowieka niosącego lniany worek. Chińscy kupcy nazywają go Szczęśliwym Chińczykiem lub Uśmiechniętym Buddą.</p>
    <p>Hotei żył za czasów dynastii T&#8217;ang . Był przeciwny nazywaniu siebie mistrzem i nie chciał gromadzić wokół siebie wielu uczniów. Zamiast tego wolał spacerować po ulicach z dużym workiem na plecach, do którego wkładał otrzymywane dary – głównie słodycze, owoce i przeróżne ciasta. Następnie rozdawał je napotykanym dzieciom, które z radością się wokół niego zbierały. W końcu Hotei założył uliczne przedszkole.</p>
    <p>Za każdym razem, gdy spotykał adepta zen, wyciągał w jego kierunku rękę i mówił:</p>
    <p>– Daj mi jeden grosz.</p>
    <p>Pewnego razu, kiedy zajmował się dziećmi, podszedł doń mistrz zen i zapytał:</p>
    <p>– Jakie znaczenie ma zen?</p>
    <p>W milczącej odpowiedzi Hotei natychmiast upuścił swój worek na ziemię.</p>
    <p>– A zatem – dopytywał się mistrz – co oznacza praktyka zen?</p>
    <p>Szczęśliwy Chińczyk od razu zarzucił worek na ramię i poszedł w swoją stronę.</p>
    <div class="nav">
        <a class="nav-item prev" href=/zen101/pl/011/>&#x25C0;</a>
        <a class="nav-item" href="/zen101/pl/">&#x25C9;</a>
        <a class="nav-item next" href=/zen101/pl/013/>&#x25B6;</a>
    </div>
</body>
</html>
