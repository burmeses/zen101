<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Odejście Eshun</title>
    <link rel="icon" href="../../favicon.ico">
    <link rel="stylesheet" href="../../styles.css">
</head>
<body>
    <h1>Odejście Eshun</h1>
    <p>Kiedy Eshun, mniszka zen, przekroczyła już sześćdziesiątkę i była bliska odejścia z tego świata, poprosiła mnichów, by zebrali trochę drewna na podwórzu.</p>
    <p>Usadowiwszy się porządnie na szczycie pogrzebowego stosu, kazała podłożyć na jego skraju ogień.</p>
    <p>– Siostro – krzyknął jeden z mnichów. – Czy tam jest gorąco?</p>
    <p>– To może zainteresować tylko kogoś tak głupiego, jak ty – opowiedziała Eshun.</p>
    <p>Płomienie strzeliły w górę i mniszka odeszła z tego świata.</p>
    <nav>
        <a href="../022"><img src="../../chevron-left.svg" alt="prev"></a>
        <a href="./../"><img src="../../list.svg" alt="toc"></a>
        <a href="../024"><img src="../../chevron-right.svg" alt="next"></a>
    </nav>
</body>
</html>
