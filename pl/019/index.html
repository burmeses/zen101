<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Pierwsza Zasada</title>
    <link rel="icon" href="/zen101/static/favicon.ico">
    <link href='https://fonts.googleapis.com/css?family=PT+Serif:400,700' rel='stylesheet' type='text/css'>
    <link rel="stylesheet" href="/zen101/static/styles.css">
</head>
<body>
    
    <h1>Pierwsza Zasada</h1>

<p>Kiedy wchodzi się do świątyni Obaku w Kioto, można zobaczyć wyryte na bramie słowa: „Pierwsza Zasada”. Niezwykłych rozmiarów litery są bardzo cenione przez miłośników kaligrafii, którzy uważają je za prawdziwe dzieło sztuki. Napis powstał dzięki Kosenowi, ponad dwieście lat temu.
Mistrz wypisał litery na papierze, który posłużył jako wzorzec dla robotników wycinających je w powiększonej wersji w drewnie. Podczas szkicowania liter, Kosenowi towarzyszył arogancki uczeń, który na potrzeby mistrza przygotował kilka litrów atramentu i nie przestawał krytykować jego pracy.</p>

<p>– Ten napis nie jest dobry – powiedział Kosenowi po pierwszej próbie.</p>

<p>– A jak ten wygląda?</p>

<p>– Kiepsko. Nawet gorzej niż poprzednia wersja – oświadczył uczeń.</p>

<p>Kosen cierpliwie zapisywał jeden arkusz papieru za drugim, aż zebrały się osiemdziesiąt cztery „Pierwsze Zasady”. Nadal jednak żadna nie zyskała aprobaty ucznia.</p>

<p>Wówczas, gdy młody człowiek wyszedł na kilka chwil, Kosen pomyślał: „Teraz mam szansę uniknąć jego bystrego oka” i pospiesznie, z umysłem wolnym od rozproszenia, napisał „Pierwsza Zasada”.</p>

<p>– Arcydzieło – orzekł uczeń po powrocie.</p>


    <div class="nav">
        <div class="prev">
            
            <a href=/zen101/pl/018/>poprzednia</a>
            
        </div>
        <div class="toc">
            <a href="/zen101/pl/">spis treści</a>
        </div>
        <div class="next">
            
            <a href=/zen101/pl/020/>kolejna</a>
            
        </div>
    </div>

</body>
</html>