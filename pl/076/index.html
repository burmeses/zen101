<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Kamienny umysł</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Kamienny umysł</h1>
    <p>Hogen, chiński nauczyciel zen, żył samotnie w małej świątyni na wsi. Pewnego dnia pojawiło się u niego czterech wędrownych mnichów, którzy poprosili o zgodę na rozpalenie ogniska na jego podwórzu, by się ogrzać.</p>
    <p>Kiedy przygotowywali ognisko, Hogen słyszał jak spierali się na temat subiektywizmu i obiektywizmu. Przyłączył się do nich i rzekł:</p>
    <p>– Spójrzcie na ten wielki kamień. Jak sądzicie, czy znajduje się on wewnątrz czy na zewnątrz waszych umysłów?</p>
    <p>– Z buddyjskiego punktu widzenia – odparł jeden z nich – wszystko jest projekcją umysłu. Powiedziałbym zatem, że ten kamień znajduje się wewnątrz mojego umysłu.</p>
    <p>– Twoja głowa musi być zatem bardzo ciężka – zauważył Hogen – skoro dźwigasz w swoim umyśle taki wielki kamień.</p>
    <div class="nav">
        <a class="nav-item prev" href=/zen101/pl/075/>&#x25C0;</a>
        <a class="nav-item" href="/zen101/pl/">&#x25C9;</a>
        <a class="nav-item next" href=/zen101/pl/077/>&#x25B6;</a>
    </div>
</body>
</html>
