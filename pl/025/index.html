<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Trzy dni więcej</title>
    <link rel="icon" href="/zen101/static/favicon.ico">
    <link rel="stylesheet" href="/zen101/static/styles.css">
</head>
<body>
    <h1>Trzy dni więcej</h1>
    <p>Suiwo, szkolony przez Hakuina, był dobrym nauczycielem. Podczas jednego z okresów letniego odosobnienia, odwiedził go uczeń z jednej z południowych wysp Japonii.</p>
    <p>Suiwo przedstawił mu koan „Dźwięku jednej dłoni”.</p>
    <p>Uczeń pozostał przy Suiwo przez trzy lata, ale nie potrafił przejść tego testu. Pewnej nocy przyszedł do nauczyciela załamany.</p>
    <p>– Muszę powrócić na południe okryty hańbą i przepełniony wstydem – powiedział – ponieważ nie potrafię rozwiązać tego problemu.</p>
    <p>– Poczekaj jeszcze tydzień i cały czas medytuj – poradził Suiwo, lecz po siedmiu dniach na ucznia nadal nie spłynęło oświecenie.</p>
    <p>– Spróbuj jeszcze przez tydzień – powiedział Suiwo. Uczeń posłuchał, lecz na próżno.</p>
    <p>– Jeszcze jeden tydzień.</p>
    <p>To również nie przyniosło skutku, więc zrozpaczony uczeń poprosił o zwolnienie. Suiwo jednak poprosił o jeszcze pięć dni medytacji. Przeminęły bez rezultatu.</p>
    <p>– Pomedytuj jeszcze przez trzy dni – powiedział wówczas. – Jeśli ci się to nie uda, to lepiej się zabij.<br />
    Drugiego dnia uczeń doznał oświecenia.</p>
    <div class="nav">
        <div class="prev">
            <a href=/zen101/pl/024/>poprzednia</a>
        </div>
        <div class="toc">
            <a href="/zen101/pl/">spis treści</a>
        </div>
        <div class="next">
            <a href=/zen101/pl/026/>kolejna</a>
        </div>
    </div>
</body>
</html>
